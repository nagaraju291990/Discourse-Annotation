2030 నాటికల్లా దేశపు నీటి అవసరాలు అందుబాటులో ఉండే నీటికి రెట్టింపు అవుతాయని కూడా ఆ నివేదిక లెక్కగట్టింది .
దీనివలన కోట్లాది మంది నీటి ఎద్దడి బారిన పడతారని , అది స్థూల జాతీయోత్పత్తిలో 6 % నష్టానికి దారితీస్తుందని హెచ్చరించింది .
ఈ శతాబ్దంలో నీరు కూడా భౌగోళిక - రాజకీయ ఘర్షణకు ఒక ప్రధాన కారణం అవుతుందని భావిస్తున్నారు .
అందుకే ఈ సహజవనరును సమర్థంగా నిర్వహించు కోవటం చాలా అవసరం .
మనదేశ పౌరులందరి ప్రయోజనాల దృష్ట్యా నీటి సంక్షోభాన్ని ఎదుర్కోవటానికి నిశితంగా దృష్టి సారించాల్సిన అవసరముంది .
ప్రభుత్వం ఇప్పటికే నీటి సంక్షోభాన్ని పరిష్కరించటానికి శాస్త్రీయ యాజమాన్య పద్ధతులమీద కృషి చేస్తోంది .
మొత్తం జనాభాకు కచ్చితంగా నీరు అందుబాటులో ఉంటుందనే నమ్మకం , స్వచ్ఛమైన నీరు తగినంత పరిమాణంలో స్థిరంగా దొరుకుతుందనే హామీ లభించడమే నీటి భద్రతలో ముఖ్యమైన అంశం .
ప్రధాని నరేంద్ర మోదీ నాయకత్వంలో ప్రభుత్వం 2014 నుంచి నీటి యాజమాన్యం విషయంలో క్రియాశీలంగా వ్యవహరిస్తోంది .
భారతదేశం ఎస్.డి.జి 6ల ో : మరీ ముఖ్యంగా పరిశుభ్రమైన త్రాగునీరు , పారిశుద్ధ్యంలో చెప్పుకోదగిన పురోగతి కనబరచింది .
2014ల ో ప్రారంభమైన స్వచ్ఛ భారత్ మిషన్ ద్వారా ఐదేళ్లలో 11 కోట్ల మరుగుదొడ్ల నిర్మాణం చేపట్టి బహిరంగ మలవిసర్జన రహిత దేశంగా మార్చింది .
మహాత్మా గాంధీ 150వ జయంతి కూడా జరుపుకుంటున్న ఏడాదే ప్రధానికి బిల్ అండ్ మెలిందా గేట్స్ ఫౌండేషన్ వారి గ్లోబల్ గోల్ కీపర్ పురస్కారం ఇవ్వటం గమనార్హం .
ఇటీవలే గౌరవ ప్రధానికి కేంబ్రిడ్జ్ ఎనర్జీ రీసెర్చ్ అసోసియేట్స్ వారు గ్లోబల్ ఎనర్జీ అండ్ ఎన్విరాన్మెంట్ లీడర్ షిప్ అవార్డ్ ఇచ్చారు .
దేశ , ప్రపంచ భవిష్యత్ ఇంధన అవసరాలను దృష్టిలో పెట్టుకొని సుస్థిర అభివృద్ధిలో భారత నాయకత్వాన్ని అంకిత భావంతో విస్తరిస్తున్నందుకు ఆయనకు ఈ పురస్కారం లభించింది .
నమామి గంగే అనే ప్రధాన కార్యక్రమం రూ . 20,000 కోట్ల బడ్జెట్ తో 2014 జూన్ లో ప్రారంభమైంది .
కాలుష్య నివారణ , జల సంరక్షణ , జాతీయ నది అయిన గంగానదిని పునరుత్తేజింప జేయటం ఈ కార్యక్రమ ప్రధాన లక్ష్యాలు .
ప్రధాని అధ్యక్షతన ఏర్పాటైన జాతీయ గంగా మండలి ఈ లక్ష్యాల సాధనకు కృషి చేస్తోంది .
అందులో భాగంగా i ) నదీపరీవాహక ప్రాంత వైఖరి అవలంబించటం ద్వారా అంతర్ - రంగ సమన్వయం సాధించి సమగ్ర ప్రణాళికకు , నిర్వహణకు కృషి చేయటం ii ) నీటి నాణ్యత సాధించటానికి అవసరమైన కనీస ప్రవాహం ఉండేట్టు చూడటం అవసరమని భావిస్తోంది .
ఈ క్రమంలోనే జాతీయ జలవిధాన బిల్లు , 2016 ముసాయిదా రూపకల్పన జరిగింది .
విశాల ప్రయోజనాలను దృష్టిలో ఉంచుకొని న్యాయపరమైన విధి విధానాలను కూడా జోడించి ప్రధానంగా వత్తిడికి లోనవుతున్న సహజవనరు అయిన జలాల భద్రత , పరిరక్షణ , క్రమబద్ధీకరణ , యాజమాన్యం మీద ఇందులో దృష్టి సారించాలని డాక్టర్ మిహిర్ షా అధ్యక్షతన ఏర్పాటైన కమిటీ సిఫార్సు చేసింది .
జలవనరులు , నదీ అభివృద్ధి , గంగా పునరుత్తేజ మంత్రిత్వశాఖ 2016ల ో ఈ కమిటీని ఏర్పాటు చేసింది .
ప్రభుత్వం 2012 నాటి జాతీయ జలవిధానాన్ని నవీకరించాలని , సమర్థ జల వినియోగ జాతీయ మండలిని ఏర్పాటు చేయటం ద్వారా నీటి యాజమాన్యంలో కీలకమైన మార్పు తీసుకురావాలని భావిస్తోంది .
నీటి భద్రతకు హామీ ఉండేట్టు చూసుకోగలిగేలా రెట్టింపు సమర్థవంతమైన నాయకత్వాన్ని అందించటం కోసం 2019ల ో జలవనరులు , నదీ అభివృద్ధి , గంగా పునరుద్ధరణ మంత్రిత్వశాఖను , త్రాగునీరు , పారిశుద్ధ్య మంత్రిత్వశాఖను విలీనం చేసి జలశక్తి మంత్రిత్వశాఖ ఏర్పాటు చేశారు .
జల సంరక్షణ , జల భద్రత ధ్యేయంగా జల శక్తి అభియాన్ పేరుతో ప్రచారోద్యమాన్ని 2019ల ో ప్రారంభించారు .
ఆస్తుల కల్పన , విస్తృతమైన సమాచార వ్యాప్తితో జల సంరక్షణను ఒక ప్రజా ఉద్యమంగా తీర్చిదిద్దగలిగారు .
దేశవ్యాప్తంగా తీవ్రమైన నీటి ఎద్దడి ఎదుర్కొంటున్న 256 జిల్లాల్లోని 1592 సమితుల మీద దృష్టి సారించారు .
దీని ద్వారా సాధించదలచుకున్న ఐదు అంశాలు : జల సంరక్షణ - వర్షపు నీటి నిల్వ ; సంప్రదాయ జలవనరులైన చెరువులు , కుంటల పునరుద్ధరణ ; నీటిని తిరిగి వాడటం , అంతరిస్తున్న , నీటి వనరులను పునరుత్తేజితం చేయటం ; వాటర్ షెడ్ అభివృద్ధి ; పెద్ద ఎత్తున అడవుల పెంపకం .
ప్రత్యేకంగా చొరవ చూపే అంశాలలో సమితి / జిల్లా స్థాయి జల సంరక్షణ ప్రణాళిక , కృషి విజ్ఞాన కేంద్ర మేళా , పట్టణ వ్యర్థజలాల పునర్వివినియోగం , శాస్త్రవేత్తలు , ఐఐటిల సేవల వాడకం , ఎత్తుపల్లాలను స్పష్టంగా చూపే 3డ ి కాంటూర్ మ్యాప్ ల తయారీ ఉన్నాయి .
భారతదేశ 73వ స్వాతంత్ర్య దినోత్సవం సందర్భంగా 2019 ఆగస్టు 15న ప్రభుత్వం జల్ జీవన్ మిషన్ ను ప్రకటించింది .
2024 నాటికి గ్రామీణ ప్రాంతంలో ప్రతి గృహానికీ సగటున ఒక్కో మనిషికి రోజుకు 55 లీటర్ల చొప్పున కుళాయి ద్వారా నీరందించటం ( హర్ ఘర్ నల్ సే జల్ - ఇంటింటికీ కుళాయి ద్వారా నీరు ) దీని లక్ష్యం .
2019 - 20లో ఆగస్టు నుంచి మార్చి వరకు 7 నెలల కాలంలో 84 లక్షలకు పైగా ఇళ్లకు కుళాయి కనెక్షన్ల ద్వారా నీరందించారు .
మొత్తం లక్ష్యం 19,19,10,552 ఇళ్ళు కాగా , 2021 ఫిబ్రవరి 27 నాటికి 7,00,03,921 ( 36 .48 % ) గ్రామీణ గృహాలకు కుళాయిల ద్వారా నీరందించ గలుగుతున్నారు .
భూగర్భ జలాల నిర్వహణకు సంబంధించిన పథకం అటల్ భూజల్ యోజన ( అటల్ జల్ ) ను మాజీ ప్రధాని అటల్ బిహారీ వాజ్ పేయ్ 95వ పుట్టిన రోజు 2019 డిసెంబర్ 25న ప్రారంభించారు .
దేశంలోని ఏడు రాష్ట్రాల్లో - గుజరాత్ , హర్యానా , కర్నాటక , మధ్యప్రదేశ్ , మహారాష్ట్ర , రాజస్థాన్ లో - భూగర్భ జలాల నిర్వహణను మెరుగుపరచటం ఈ పథకం లక్ష్యం .
దీన్ని 2020 - 21 నుంచి 2024 - 25 వరకు ఐదేళ్లపాటు అమలు చేయటానికి రూ .6,000 కోట్ల అంచనా వ్యయం నిర్దేశించుకున్నారు .
దీంతో ఈ 7 రాష్ట్రాలలోని 78 జిల్లాలకు చెందిన 8,350 గ్రామ పంచాయితీలు లబ్ధి పొందుతాయి .
2021 - 22 కేంద్ర బడ్జెట్ లో సార్వత్రిక త్రాగునీటి సరఫరాకు , స్వచ్ఛ భారత్ మిషన్ కు ప్రత్యేక ప్రాధాన్యం కల్పించారు .
జల్ జీవన్ మిషన్ ( పట్టణ ప్రాంతం ) ప్రకటన కూడా 4,378 పట్టణప్రాంత స్థానిక
సంస్థలలొని 2.86 కొట్ల ఇళ్ళకు కుళాయిల ద్వారా త్రాగు నీరందించటం లక్ష్యంగా చేసిందే .
అదే సమయంలో 500 ' అమృత్ ' నగరాలలో రూ . 2,87,000 కోట్లతో ఐదేళ్లపాటు జలవ్యర్థాల నిర్వహణ చేపడతారు .
పట్టణప్రాంత స్వచ్ఛ భారత్ మిషన్ ను 2021 - 2026 మధ్య ఐదేళ్లపాటు నిర్వహించటానికి రూ . 1,41,678క ోట్లు కేటాయించారు .
నదుల అనుసంధానం మాజీ ప్రధాని అటల్ బిహారీ వాజ్ పాయ్ సుదీర్ఘస్వప్నం .
హిమాలయ ప్రాంతంలోని 16 నదులను , ద్వీపఖండ ప్రాంతంలోని 14 నదులను అనుసంధానం చేయటం ఈ ప్రాజెక్టులో భాగం .
నేను భారత ప్రభుత్వంలో భాగమైన నదుల అనుసంధానపు టాస్క్ ఫోర్స్ కు ఛైర్మన్ ( కాబినెట్ మంత్రి హూదాతో సమానం ) గా ఉన్న 2002 - 2004 మధ్య కాలంలో చేపట్టిన పనులు ఇవి : దేశంలో నీటి ఎద్దడి రాకుండా చూడటానికి భారత ప్రభుత్వం చేపట్టిన ప్రధాన నదుల అనుసంధాన కార్యక్రమానికి అధ్యక్షునిగా హిమాలయ ప్రాంత , ద్వీపకల్ప ప్రాంత నదులమీద సమగ్ర అధ్యయనం వివిధ ప్రాజెక్టుల సాధ్యాసాధ్యాల మీద అధ్యనాలకు ఒక కార్యాచరణ ప్రణాళిక రూపొందించే ప్రత్యేక టాస్క్ ఫోర్స్ కు నాయకత్వం వహించటం ద్వారా సామాజిక - ఆర్థిక ప్రభావం , పర్యావరణ ప్రభావం , ఆర్థికంగా గిట్టుబాటు వంటి అంశాలలో ఒక్కో ప్రాజెక్ట్ ను మదింపు చేయటానికి మార్గదర్శనం చేయటం నదుల అనుసంధాన కార్యక్రమం మీద ఆయా రాష్ట్రాలతో ఏకాభిప్రాయం సాధించటానికి అవసరమైన ప్రాతిపదిక సిద్ధం చేయటం అనేక అంతర్జాతీయ వేదికలలో కూడా పాలుపంచుకున్నాను .
దక్షిణాసియా - ప్రపంచ జల భాగస్వామ్యం , ఇంధనం , పర్యావరణం జల మండలి సదస్సుకు అధ్యక్షత వహించటం లాంటివి ఎన్నో ఉన్నాయి .
11 ఆఫ్రికా దేశాలలో జల విధానాలను అధ్యయనం చేసే రిఫరెన్స్ గ్రూప్ లో సభ్యునిగా కూడా ఉన్నాను .
కేంద్ర రైల్వే శాఖామంత్రిగా 2014 నుండి 2017 మధ్య రైల్వే స్టేషన్లలో నీళ్ళు అమ్మే యంత్రాలను ప్రవేశపెట్టాను .
మహారాష్ట్రలో కరవుపీడిత ప్రాంతాలకు జలదూత నీటి రైళ్లను పంపాం .
నీటి వనరుల పునరుద్ధరణ కోసం , నీటి పునర్నవీకరణ ప్లాంట్ల ఏర్పాటుకోసం వర్షపు నీటిని నిల్వచేయటం , నీటి సమర్థ వినియోగం , కోచ్ లను వాటంతట అవే శుభ్రపరచగలిగే ప్లాంట్ల నిర్మాణం కోసం కొత్త జలవిధానం ప్రవేశపెట్టాం .
కొంకణ్ ప్రాంత పార్లమెంట్ సభ్యునిగా పార్లమెంట్ సభ్యుని నిధులతో త్రాగునీరు , వంతెనలు , విద్యుత్ వంటి ముఖ్యమైన ప్రాజెక్టులలో అనేక పనులు చేపట్టాను .
నీటి సంరక్షణ , యాజమాన్యం మీద పార్లమెంటరీ ఫోరంతో కలిసి పనిచేయటమే కాకుండా ప్రపంచ జలవేదికలోనూ ఆలోచనలు పంచుకున్నాను .
ప్రస్తుతం జి7 , జి20 దేశాల సంస్థలకు ప్రధానమంత్రి ప్రతినిధిగా ఈ రెండు శిఖరాగ్ర సదస్సులకు కీలక అంశాలమీద భారత ప్రభుత్వ అధికారిక ఎజెండాను తీర్చిదిద్దటంమీద దృష్టి పెట్టాను .
అందులోనూ " ఎస్.డి.జి 6 : పరిశుభ్రమైన నీరు , పారిశుద్ధ్యం " మీద ప్రత్యేకంగా దృష్టి కేంద్రీకరించాను .
ప్రభుత్వం ఇప్పటికీ నీటి సంక్షోభ నివారణకు అనేక అంశాలపై కృషి చేస్తోంది .
అయితే , అనేక అంశాలమీద సంబంధిత భాగస్వాములు అనేకమంది అభిప్రాయాలను కూడా లెక్కలోకి తీసుకోవాల్సి ఉంటుంది .
అప్పుడే వివిధ కేంద్ర , రాష్ట ప్రభుత్వాల పథకాల అమలు సులభతరమవుతుంది .
ఈ అంశాలన్నీ పరిష్కరించటానికి 72వ భారత గణతంత్ర దినోత్సవం సందర్భంగా మనం ఒక జాతీయ స్థాయి ఉద్యమాన్ని ప్రారంభించాం .
' నిసర్గ రక్ష ' పేరుతోపర్యావరణ పరిరక్షణ , నీటి వనరుల పునరుజ్జీవం దీని లక్ష్యాలు .
నీటి రంగంలో నా అనుభవాన్ని , వివిధ భాగస్వాముల అభిప్రాయాలను పరిగణనలోకి తీసుకుంటూ ఈ ఉద్యమం మొత్తాన్ని సిద్ధాంతీకరించాను .
ఇది ప్రజలే నడిపే ప్రజాఉద్యమంగా సాగుతుంది .
ఊరికో వాలంటీర్ చొప్పున దాదాపు పది లక్షలమంది నిసర్గ రక్షకులకు శిక్షణ ఇవ్వాలన్నది మా లక్ష్యం .
వీళ్ళకు దేశవ్యాప్తంగా ఉన్న 50,000 మంది నిసర్గ శిక్షకులు ( ఉపాధ్యాయులు ) శిక్షణ ఇస్తారు .
వాళ్ళే స్థానికంగా పర్యావరణ పరిరక్షణ , జలవనరుల పునరుద్ధరణ కార్యకాలాపాలు చేపడతారు .
ఉపాధ్యాయుల శిక్షణలో భాగంగా వారికి ప్రాంతాల వారీగా స్థానిక భాషలో ఆన్ లైన్ అధ్యయనానికి వీలు కల్పిస్తారు .
ఈ పాఠ్యాంశాల రూపకల్పనను రిషివుడ్ విశ్వవిద్యాలయం నిపుణుల కమిటీ సహకారం అందిస్తుంది .
శిక్షణ చేపట్టే సంస్థలు ఈ - సర్టిఫికెట్స్ కూడా ఇస్తాయి .
అంతే కాకుండా మేం ప్రకృతి రక్షకుల వేదిక పేరిట జాతీయ , రాష్ట స్థాయిలో ఒక సంస్థను రూపొందిస్తున్నాం .
ప్రాజెక్టు అమలును ఇది పర్యవేక్షిస్తుంది .
జాతీయ స్థాయి వేదికకు ఒక్కో రాష్ట్రం నుంచి ఒక ప్రముఖ సంస్థకు చెందిన వ్యక్తిని చేర్చుకుంటారు .
రాష్ట్రస్థాయి వేదికకు ఒక్కో జిల్లాలోనూ ఒక ప్రముఖ సంస్థకు చెందిన వ్యక్తిని తీసుకుంటారు .
ఈ ప్రాజెక్టును నాలుగు విభాగాలుగా అమలు చేస్తారు .
రాష్ట్రం , జిల్లా , తాలూకా , గ్రామం ప్రాజెక్ట్ లో ప్రధాన అంశం దత్తాంశ విశ్లేషణలు వాడుకోవటం ద్వారా ప్రాజెక్ట్ సామర్థ్యాన్ని పెంచటం , చౌక విధానాల ద్వారా స్థానిక వనరులతో పర్యావరణ పరిరక్షణ , నీటివనరుల పునరుజ్జీవనం మీద పని చేయటం .
చెట్లను కాపాడటానికి సాగిన చిప్కో ఉద్యమం లాంటి మార్పును ప్రేరేపించిన స్థానిక గాథలను , స్థానిక సంస్కృతులమీద ప్రభావాన్ని వాడుకుంటూ జల సంరక్షణకు , పర్యావరణ పరిరక్షణకు వ్యూహాలు రూపొందిస్తారు .
సామాజిక స్పృహ ఉన్న ఏ పౌరుడైనా ప్రకృతి పరిరక్షణ ఉద్యమంలో పాల్గొనటానికి సహాయపడేలా నేచర్ ప్రొటెక్టర్ యాప్ రూపొందించారు .
ఇందులో పాల్గొనే పర్యావరణ వాదులు తమ సుదీర్ఘ కాల అనుభవాన్ని .
సుస్థిరమైన వ్యాపార దక్షతను జోడించగలుగుతారు .
ఈ ఉద్యమంలో పాల్గొనటానికి ఆసక్తి చూపే ఏ పౌరునికైనా యాప్ అందుబాటులో ఉంటుంది .
ప్రచారోద్యమంలో పాల్గొనే వారికి అవసరమైన , సమాచారాన్ని ఈ యాప్ ద్వారా తెలియజేస్తుంటారు .
అదే విధంగా క్షేత్రస్థాయి అనుభవాలను పంచుకోవచ్చు .
సమాచార ప్రసార మార్గాన్ని మూడుగా విభజిస్తారు .
అవే ఈ నెట్ వర్క్ ను సృష్టించటంలోనూ , సుస్థిరంగా కొనసాగించటంలోనూ సహాయపదతాయి : సంస్థాగత సుదూరవ్యాప్తి - ప్రసారాంశం ( సామాజిక మాధ్యమం , దత్తాంశ విశ్లేషణలు ) .
పర్యావరణ పరిరక్షణ , జలవరుల పునరుద్ధరణ మీద ఇది మొట్టమొదటి జాతీయ స్థాయి ప్రాజెక్ట్ అవుతుంది .
అదే విధంగా జల రంగంలో యువ వృత్తిగత నిపుణులకోసం నీతి ఆయోగ్ , జల శక్తి మంత్రిత్వశాఖల సహకారంతో రిషివుడ్ విశ్వవిద్యాలయం ద్వారా ఏడాది కాలం సాగే ఫెలో షిప్ ప్రోగ్రామ్ నిర్వహించాలని కూడా ఆలోచిస్తున్నాం .
ఈ యువ నిపుణులు ఆయా రాష్టప్రభుత్వాలు , కేంద్ర పాలిత ప్రాంతాలతో కలిసి పనిచేస్తారు .
స్థానిక సమస్యలను , పాలనాపరమైన నిర్మాణాన్ని అర్థం చేసుకొని నీటి యజమాన్యం మీద లోతుగా విశ్లేషిస్తారు .
వారు తమ ఆలోచనలను ఉపయోగించుకుంటూ జలసంబంధ అంశాలమీద ఆచరణయోగ్యమైన పరిష్కారాలు అందిస్తారు .
ఉత్తమ ఆచరణ విధానాలను విస్తృతంగా ఉపయోగించటానికి , పెద్ద ఎత్తున ఆచరణలో పెట్టటానికి ప్రభుత్వానికి సహాయపడతారు .
మనం భవిష్యత్తులో మనుగడ సాగించి సుస్థిర ప్రపంచాన్ని నిర్మించాలంటే నీటికి ఉన్న నిజమైన , బహుముఖీనమైన విలువను మనం గ్రహించాల్సిన సమయం ఇది .
గౌరవ ప్రధాని నేతృత్వంలో భారతదేశం గత ఏడేళ్ళ కాలంలో అన్ని రంగాలలోనూ అనేక సవాళ్లనూ అధిగమించింది .
నీటి భద్రతను ఖరారు చేసుకోవటంతో బాటు జలరంగంలో యాజమాన్యాన్ని సుస్థిరం చేసుకోవటానికి మరెంతో జరుగుతోందని నేను బలంగా నమ్ముతున్నాను .
నీటి యజమాన్య పద్ధతులు విశిష్ట వ్యాసం
భారతీయ అనుభవాలు
సునీతా నారాయణ్
జల యజమాన్యం , నిర్వహణలో మన దేశానికి ఉన్న అనుభవం అమూల్యమైనది .
ఈ అనుభవాలు నేర్పిన పాఠాలు మనకే కాదు , ప్రపంచానికి నీటి నిర్వహణ ఆచరణ , విధానాల పునః నిర్మాణ మెళుకువలు బోధిస్తున్నాయి .
అందరికీ అందుబాటులో , సుస్థిర , శుద్ధ జలాలను అందించే లక్ష్యాలను ఎలా అందుకోవచ్చునో మన అనుభవాలే మనకు నేర్పాయి .
మన అనుభవాలు మనకు నేర్పిన పాఠాలు , నీటి నిర్వహణ బాధ్యతను సమూహాల చేతుల్లో ఉంచుతుంది .
పునః పుష్టి ( రీచార్జి ) పునః వినియోగం ( రీ యూజ్ ) వికేంద్రీకరణ పై దృష్టిని కేంద్రీకరిస్తుంది .
జల సంరక్షణ అందరి బాధ్యత చేయడం అదే మన ముందున్న ఏకైక పరిష్కార మార్గం .
నీటికి ఉన్న ప్రాధాన్యతకు సంబందించి , రెండు తిరుగులేని నిజాలు ఉన్నాయి .
అందులో మొదటిది , మనదరికీ తెలిసినదీ , మన ఆరోగ్య భద్రత , ఆర్థిక వృద్ధి , ఈరెంటికీ నీరే కీలకం .
జలమే మూలాధారం .
సమాజ ఆరోగ్య భద్రతను , ఆర్థిక వృద్ధిని నీరే నిర్దేశిస్తుంది .
ఇక రెండవ విషయం మనం మనకు అందుబాటులో ఉన్న జల వనరులను వివేకంతో , విజ్ఞత తో వినియోగించుకున్నంత వరకు నీటి యుద్ధాలు అనివార్యంకాదు .
కానీ , అందుకు విరుద్ధంగా జలవనరుల వినియోగంలో విజ్ఞత లోపిస్తే , వివేకం నశిస్తే అప్పుడు నీటి యుద్దాలు జరుగుతాయి , అనివార్యమూ అవుతాయి .
అందులో సందేహం లేదు .
ప్రపంచాన్ని కొవిడ్ 19 మహమ్మారి పట్టి పీడిస్తున్న ప్రస్తుత కాలంలో పరిశుభ్రమైన శుద్ధ జలాలకు ఉన్న విలువ ఏమిటో , శుద్ధ జలాల సమస్య ఎంత జటిలమైనదో మనందరికీ తెలిసొచ్చింది .
మహమ్మారి నుంచి మనల్ని మనం రక్షించుకునేందుకు మనం చేతులను తరచూ కడుక్కోవడం , అనివార్యంగా మారింది .
శుద్ధ జలం ఒక విధమైన ఔషధంగా మారింది .
అందుకే , కేంద్ర ప్రభుత్వం , 2021 - 22 వార్షిక బడ్జెట్ ' లో నీటిని , ఆరోగ్య పద్ధులో చేర్చింది .
పరిశుభ్రమైన నీటిని కీలక రోగ నిరోధక చర్యగా / సాధనంగా గుర్తించే ఈ కీలక నిర్ణయం , నా దృష్టిలో దేశ ఆరోగ్య స్థితి , గతులను మార్చే విశేష నిర్ణయం .
ఒక మేలి మలుపు .
నగరాలు , పట్టణాలలో నీటి కొరత , నీటి ఎద్దడి రోజు రోజుకు పెరుగుతోంది .
ఇది నిజం .
ఇందులో మరో అభిప్రాయానికి తావు లేదు .
అయితే , మన నగరాలు , పట్టణాలలో పూర్తిగా నీరెండిపోతుందనే వాదనతో కానీ , మనకు తాగేందుకు చుక్క నీరు కూడా దొరకక నోరెండిపోతుందనే భయంతో కానీ , నేను ఎంత మాత్రం ఎకీభవించను .
ప్రతి సంవత్సరం కురిసే వర్షపు నీటితో , అలాగే , కొన్ని ప్రాంతాల్లో భారీగా కురిసే మంచును నీటి వనరుగా మార్చుకోవడం ద్వారా ఎప్పటికప్పుడు , జల వనరులు పునర్జీవం పొందుతూనే ఉంటాయి .
వర్షపు నీటితో జలవనరులను మళ్ళీ మళ్ళీ నింపుకో వచ్చును .
అంతకంటే ముఖ్యంగా మనం ఒక్క వ్యవసాయంలో తప్ప , ఇతరత్రా , నీటిని ఖర్చు చేయడం జరగదు .
మనం నీటిని వాడుకుని , వదిలేస్తాం .
అలా వాడి వదిలేసిన నీటిని శుద్ధి చేసి మళ్ళీ మళ్ళీ వాడుకోవచ్చును .
ఇది మన చేతుల్లో ఉన్న మరో మంచి అవకాశం .
రచయిత : డైరెక్టర్ జనరల్ , సెంటర్ ఫర్ సైన్స్ & ఎన్విరాన్ మెంట్ , న్యూఢిల్లీ .
ఈ - మెయిల్ : sunita@c&eindia.org
ఇప్పుడు జల యాజమాన్య , విధి , విధానాలు , అమలు చర్యలు అన్నీ అందరికీ అర్థమయ్యే విధంగా ఉన్నాయి .
ఇదొక శు భ వార్త .
మరోవంక ఇటీవల కాలంలో ప్రజలలో నీటి అవసరాలతో పాటుగా నీటి వినియోగం విషయంలో అవగాహన గణనీయంగా పెరిగింది .
ఇది మరో సుగుణం .
గత కొన్ని దశాబ్దాలుగా , మన దేశం జల యాజమాన్యం విషయంగా అనేక కీలక పాఠాలు నేర్చుకుంది .
అంతే కాదు , నూతన దృక్పధాన్ని అలవరచుకుంది , అనుభవాల ఆధారంగా నూతన విధానాలను రూపొందించుకుంది .
1980 దశాబ్ది చివరి వరకు , మన దేశంలో జల యాజమాన్యం , నీటి వనరుల నిర్వహణ అంటే ప్రధానంగా సాగు నీరు , సాగు నీటి ప్రాజెక్టులు , కాల్వల నిర్మాణం , సుదూర ప్రాంతాలకు నీటి పారుదల సదుపాయాల ఏర్పాటు , వంటి సాగు నీరుకు సంబంధించిన అంశంగానే పరిగణించడం జరిగింది .
అయితే .
1980ల లో వచ్చిన తీవ్ర కరవు , నీటి నిర్వహణ ఆలోచనలో మార్పుకు శ్రీకారం చుట్టింది .
నిర్వచనం మారింది .
భారీ ప్రాజెక్టుల నిర్మాణం ద్వారా నీటిని నిల్వ చేసుకున్నంత మాత్రాన అది నీటి నిర్వహణకు సరిపోదని , తెలిసొచ్చింది .
ఇదే సమయంలో సెంటర్ ఫర్ సైన్స్ అండ్ ఎన్విరాన్మెంట్ ( సీఎస్ఈ ) , దేశంలోని విభిన్న వాతావరణ పరిస్థితులకు అనువైన సంప్రదాయ వర్షపు నీటి సేద్యం ( వర్షపు నీటిని వడిసి పట్టుకుని , పెంచుకునే పద్ధతి ) విధాలను వివరిస్తూ , మన పూర్వికులు అనుసరించి చూపిన , జల సేద్యం పద్దతులను విపులీకరిస్తూ ' డైయింగ్ విజ్ డం ' ( అంతరిస్తున జ్ఞానం ) పేరిట ఒక నివేదికను ప్రచురించింది .
ఈనేపధ్యంలో , " వర్షం వికేంద్రీకరించబడింది , అలాగే నీటికి ఉన్న డిమాండ్ ' ను కూడా వికేంద్రీకరించుకోవాలి ' అనేది జల నినాదంగా మారింది .
ఆ నిదానమే ఆచరణలో , వర్షం ఎప్పుడు ఎక్కడ కురిస్తే , అప్పుడు , అక్కడ ఒడిసి పట్టుకోవడం , అనేది జల సంరక్షణ విధానంగా మారింది .
ఇక అక్కడి నుంచి జల విధానంలో గణనీయమైన , మార్పు చోటు చేసుకుంది .
ఈ నేపధ్యంలో , 1990లల ో మరో మారు కరవు కోరలు చాచిన సమయంలో రాష్ట్ర ప్రభుత్వాలు చాలా పెద్ద ఎత్తున , వర్షపు నీటిని వడిసి పట్టుకునేందుకు , చెరువులు , కుంటలు , చెక్ డ్యాములు నిర్మాణం చేపట్టాయి .
ఈ కార్యక్రమాలు , ప్రయత్నాలు అన్నీ కలిసి 2000 మధ్య కాలం నాటికి , గ్రామీణ జల వనరుల నిర్మాణంలో గ్రామీణ ఉపాధి కూలీలను ఉవయోగించుకునేందుకు వీలుగా ' మహత్మా గాంధీ గ్రామీణ ఉపాధి హామీ చట్టం ' ( ఎం జీ ఆర్ ఈజీఏ ) గా వచ్చింది .
అలాగే , అంత వరకు అప్రధాన ( మైనర్ ) వనరుగా భావిస్తూ వచ్చిన భూగర్భ జలాలు , ఇటు తాగు నీరు సరఫరాలో , అటు సాగు నీటి అవసరాలు తీర్చడంలోనూ ప్రధాన ( మేజర్ ) వనరుగా గుర్తించడం జరిగింది .
అలాగే , మరో వంక దేశంలో 50 శాతం కంటే ఎక్కువ వ్యవసాయం వర్షాధారంగా సాగుతోందని తెలియ వచ్చింది .
కాబట్టి , వ్యసాయ ఉత్పాదకతకు , వ్యవసాయ రంగం స్వస్థతకు నీటిని ఆదాచేయడం , వికేంద్రీకృత వర్షపు నీటి సేద్యం , ప్రతి బావి , ప్రతి చెరువు , ప్రతి కుంట , ప్రతి జలవనరు పునఃపుష్టి ( రీఛార్జి ) అత్యంత కీలకం అన్న వాస్తవం కూడా తెలిసొచ్చింది .
ఇక 2010 దశాబ్దిలో , కరవు సంక్షోభం నగరాలు , పట్టణాల ఇంటి గడపలను తాకింది .
దీంతో పట్టణ నీటి సమస్యకు నీటి సరఫరాను మెరుగు పరచడం ఒక్కటే పరిష్కారం , కాదు , అది పాక్షిక పరిష్కారం మాత్రమే అన్న వాస్తవం వెలుగు చూసింది .
అదొక్కటే సవాలును సమాధాన పరచలేదని , విధాన కర్తలు సైతం గుర్తించారు .
ఏమిచేసినా పట్టణ ప్రజలు సుదూర ప్రాంతాల జలవనరులపై ఆధార పడక తప్పని పరిస్థితి ఉందని విధాన కర్తలు తెలుసుకున్నారు .
అలాగే , సుదూర ప్రాంతాల నుంచి జనవాసాలకు తాగునీటిని పైపుల ద్వారా సరఫరా చేయడం , వ్యయ , ప్రయాసలతో కూడిన వ్యవహారం .
అంతే కాదు , జల వనరులకు , వినియోగ ప్రాంతాలకు మధ్య దూరం పెరిగిన కొద్దీ పంపిణీ నష్టాలతో పాటుగా విద్యుత్ వ్యయం కూడా చాలా ఎక్కువగా ఉంటాయి .
ఫలితం వినియోగ దారులకు లభ్యమయ్యే నీటి ఖరీదు ఎక్కువకావడంతో పాటుగాసరఫరాలో అసమానతలు పెరుగుతాయి అనే నిజం బయటకు వచ్చింది .
అలా నీటి సరఫరా తగ్గిపోవడంతో , ప్రజల చూపు భూగర్భ జలాల వైపు మరలింది .
పునఃపుష్టి ( రీఛార్జి ) కి నోచుకోక , చెరువులు , కుంటలు ఎండిపోయాయి .
ఎండిపోయిన చెరువులు , కుంటలను రియల్ ఎస్టేట్ రంగం ఆక్రమించుకుంది .
కాదంటే , నిర్లక్ష్యానికి గురయ్యాయి .
ఫలితంగా భూగర్భ జలాల స్థాయి దిగజారింది .
ఇక్కడ మనం గమనించవలసిన మరో ముఖ్య విషయం , నీటి సరఫరాకు , కాలుష్యానికి మధ్య హల దగ్గరి సంబంధంవుంది .
నీటి సరఫరా , వినియోగం ఎంతగా పెరిగితే , అంతగా నీటి వృధా పెరుగుతుంది .
వ్యర్ధ జలాలు , అంటే మురికి నీరు పరిమాణం అదే స్థాయిలో పెరుగుతుంది .
మురికి నీటిని శుద్ది చేసే వ్యవస్థ సరిపడిన స్థాయిలో లేకుంటే , మురికి నీరంతా వెళ్లి నదులు , ఇతర జల క్షేత్రాలలో కలవడంతో , నదులు , జల వనరుల కాలుష్యానికి గురవుతాయి .
దీంతో , అందుబాటులో ఉన్న నీటిని , వినియోగానికి పని రాకుండా చేస్తుంది .
తాగునీరు శుద్ది వ్యయాన్ని పెంచుతుంది .
కొద్ది సంవత్సరాల తర్వాత , పట్టణ ప్రాంతాల్లో చాలావరకు అవాసాలు అండర్ గ్రౌండ్ సివరేజ్ నెట్వర్క్ ( భూగర్భ మురుగు నీటి పారుదల వ్యవస్థ ) తో అనుసంధాన కాలేదని , చాలా వరకు ఆవాసాలకు అండర్ గ్రౌండ్ సివరేజ్ సదుపాయం లేదని పరిశోధనల్లో తేలింది .
దీంతో అనేక ప్రాంతాల్లో , మురుగు నీటిని ఎక్కడి కక్కడ ఎత్తిపోసే సెప్టిక్ ట్యాంకులకు , సమీపంలోని బహిరంగ మురుగు కాల్వలలోని మురుగు నీటిని , వ్యర్ధాలను వదిలి వేసే ఆన్ సైట్ శానిటేషన్ వ్యవస్థ కొనసాగుతోంది .
మరోవంక , మురుగు నీటిని శుద్ధి చేసేందుకు ఏర్పాటు చేసిన మౌలిక సదుపాయాలు అవసరాలకు తగిన విధంగా లేక పోవడం వలన అవి పూర్తి స్థాయిలో వినియోగంలో రావడం లేదు .
దీంతో , మురికి నీరు కాల్వలలోకి , కాల్వల నుంచి నదులు , ఇతర జలవనరులలోకి చేరుతున్నాయి .
నదులు , సరస్సులు కలుషితం అవుతున్నాయి .
అయితే , ఈ సమస్యలు అన్నిటికీ కొత్త పరిష్కారాలు ఆవిష్కృతం అయ్యాయి .
అందరికీ అందుబాటులో మచినీటి సదుపాయం అందుబాటులో లేక పోతే , ఇంటింటికీ నీటిని పంపిణీ చేసే పైపుల నిడివిని తగ్గిచడం ద్వారా సమస్యకు పరిష్కారం లభిస్తుంది .
అంటే , చెరువులు , కుంటలు , వర్షపు నీటిని వడిసి పట్టుకునే ఇంకుడు గుంతలు , వర్షపు నీటి సేధ్యం పై ఎక్కవ దృష్టి పెట్టవలసి ఉంటుంది .
అలాగే , నగరాలు , పట్టణాలలో ప్రతి ఒకరికీ పారిశుధ్యం , మురుగు నీరు శుద్ధి సదుపాయం అందుబాటులోకి రావాలంటే , ఆన్ సైట్ వ్యవస్థను పునఃనిర్మాణం , రీ - ఇంజనీరింగ్ చేయవలసి ఉంటుంది .
అలా చేయడం వలన ప్రతి ఇంటి నుంచి సేకరించి చెత్తను శుద్ధి కేంద్రాలకు తరలించి శుద్ది చేయడం సాధ్యమవుతుంది .
అలాగే , నీటి సరఫరాకు , సుదూర ప్రాంతాల నుంచి పంపులు వేయవలసిన అవసరం ఉండదు .
అలాగే , మురికి నీటిని శుద్ది కేంద్రాలకు వెనక్కి తీసుకు పోయేందుకు కూడా పైపులైన్ల అవసరం అంతగా ఉండదు .
అదలా ఉంటే , పరిశోధనల్లో తేలిన మరో ముఖ్య విషయం .
పట్టణ ప్రాంతాల్లో పారిశ్రామిక వ్యర్ధ జలాలను శుద్ధిచేసి తిరిగి వినియోగించుకోగలిగితే , నీటి వృధాను చాలావరకు అరికట్టవచ్చును .
అంతకంటే ముఖ్యంగా పారిశ్రామిక వ్యర్ధ జలాలను తిరిగి వినియోగించుకోవడం వలన నదులను కాపాడుకోవచ్చును .
ఇప్పుడు , దీనిపై దృష్టిని కేంద్రికరించారు .
ఈ అనుభవం అందించిన పాఠాలు మనకే కాదు , ప్రపంచానికి , నీటి నిర్వహణను పునః నిర్వచించుకునే మెళుకువలను నేర్పుతున్నాయి .
అందరికీ అందుబాటులో , సుస్థిర , శుద్ధ జలాలను అందించే లక్ష్యాలను ఎలా అందుకోవచ్చునో మన అనుభవాలే మనకు బోధించాయి .
మన అనుభవాలు మనకు నేర్పిన పాఠాలు , నీటి నిర్వహణ బాధ్యతను స్థానికుల చేతుల్లో ఉంచుతుంది .
పునఃపుష్టి ( రీచార్జి ) పునః వినియోగం ( రీ యూజ్ ) వికేద్రీకరణపై దృష్టిని కేంద్రీకరిస్తుంది .
జల సంరక్షణ అందరి బాధ్యత చేయడం అదే మన ముందున్న ఏకైక పరిష్కార మార్గం .
నీటి సరఫరా వ్యవస్థలో , సుస్థిరితను సాధించడమే , మన ముందున్న కీలక సవాలు .
ఈ నేపధ్యంలో కేంద్ర ప్రభుత్వం అత్యంత ప్రతిష్టాత్మకంగా అమలు చేస్తున్న , ' హర్ ఘర్ జల్ మిషన్ ' జలవనరుల మౌలిక సదుపాయాలలో ఉన్న లోపాలను గుర్తించింది .
అందుకే , పంపులు , కుళాయిలలో నిరంతర జల ప్రవాహం కొనసాగే సుస్థిరత మిషన్ లక్ష్యంగా నిర్దేశించింది .
ఇందుకు , జలవనరుల పరిరక్షణ పై దృష్టిని కేంద్రీకరించవలసి ఉంటుంది .
అంటే , చెరువులు , కుంటలు ఇతర జలవనరులను దురాక్రమణలను అరికట్టేందుకు అవసరమైన అన్ని చర్యలు తీసుకోవడంతో పాటుగా డ్రైనేజి వ్యవస్థను అన్ని విధాలా పరిరక్షించ వలసి ఉంటుంది .
జల వనరుల సంరక్షణలో సమస్యలు తలెత్తడానికి ప్రధాన కారణం , సంబధిత ప్రభుత్వ వ్యవస్థలు , సంస్థల మధ్య సమన్మయం లేకపోవడం .
అంటే చెరువు ఒకరి యాజమాన్యంలో ఉంటుంది , కాలవల నిర్వహణ మరొక సంస్థ చేతుల్లో ఉంటుంది .
చెరువు , కాల్వల అయుకట్టు , పరివాహక ప్రాంతం మరొక సంస్థ అధీనంలో ఉంటుంది .
జల సంరక్షణకు సమన్మయ లోపం పెద్ద సవాలుగా మారింది .
ఈ విధానం మారాలి .
అంటే , జలవనరులు , నిర్మాణాల నియంత్రణ అధికారాన్ని పూర్తిగా స్థానిక సమూహాలకు , స్థానిక ప్రభుత్వ యంత్రాంగానికి అప్పగించాలి .
ప్రజాస్వామ్య బద్ధంగా అధికారాలు స్థానిక సంస్థలకు అప్పగించాలి .
ఇదే నీటి నిర్వహణకు సరైన సమాధానం అవుతుంది .
ఈ అన్నింటిని మించి మనం నీటి వినియోగాన్ని తగ్గించుకోవాలి , ప్రతి నీటి బొట్టు సద్వినియోగంయ్యేలా మనం మన వినియోగ సామర్ధ్యాన్ని పెంపొందించుకో వలసి ఉంటుంది .
అంటే , సాగులో , గృహ కృత్యాలలో , గృహ ఉపకరణాల వినియోగంలో నీటి వినియోగ సామర్థ్యాన్ని ఎప్పటికప్పుడు పెంచుకోవడం అవసరం .
అలాగే , తక్కువ నీటితో పండే పంటలను ఆహారంగా తీసుకోవడం ద్వారా కూడా నీటిని అదా చేయవచ్చును .
ఇదొక సదవకాశం.. ... ఈ దశాబ్ది మనకో అవకాశం కలిపించింది .
మనం నేర్చుకున్న పాఠాలను ఆచరణలో పెట్టి , భారత జల కథను , జలకళను మార్చే అవకాశాన్ని ఈ దశాబ్ది మనకు ఇచ్చింది .
ఇదేమీ అసాధ్యం కాదు .
సుసాధ్యమే .
అదే మన ఏకైక లక్ష్యం అన్న మహా సంకల్పంతో ముందడుగు వేస్తే , మన లక్ష్యం నిక్కచ్చిగా నెరవేరుతుంది .
గుర్తుంచుకోండి ' జలం జీవాధారం ' .
అదే ఆహారం , అదే పోషకాహారం .
అదే మన భవిష్యత్ .
వాతావరణ ప్రమాదాన్ని ఎదుర్కొంటున్న ప్రస్తుత ప్రపంచంలో , జల సంరక్షణ చాలా అవసరం .
వాతావరణ మార్పు ప్రభావం పెరుగతున్న , ప్రస్తుత దశాబ్దిలో మనం మరింతగా ప్రకృతి ప్రకోపాన్నిచూడ బోతున్నాము .
ఇందుకోసం , మనం కేవలం మరో వానాకాలం వచ్చే వరకు మాత్రమే కాదు , మరో జల ప్రళయం వరకు జలవనరులను , జల సంపదను సుస్థిరం చేసుకునే విధంగా , మనం వాటిని సంరక్షించుకో వలసి ఉంటుంది .
వాతావరణ మార్పుల వలన వానలు పుష్కలంగా కురుస్తాయి , అయితే వర్షపు దినాలు , అంటే వర్షం కురిసే రోజుల సంఖ్య , తగ్గిపోతుంది .
కాబట్టి , మనం మన పనిని వేగంగా పూర్తి - చేసుకోవలసిన అవసరం ఏర్పడింది .
అంటే , వర్షం కురిసే రోజుల్లో వర్షం ఎప్పుడు , ఎక్కడ కురిస్తే , అప్పుడు , అక్కడ వర్షపు నీటిని వడిసి పట్టుకునేందుకు మరింతగా శ్రమించవలసి ఉంటుంది .
ఆవిధంగా భూగర్భ జలాల స్థాయిని పెంచుకోవచ్చును .
మన జల భవిష్యత్ , మన జల విజ్ఞత , వివేచన మీద ఆధారపడి ఉంటుంది .
అలాగే , జలము , సంస్కృతీ కలిసి పయనిస్తాయి , అనే వాస్తవాలను మనం తప్పక గుర్తించ వలసి ఉంటుంది .
నీటి కొరత అంటే కేవలం , వానలు కురవక పోవడం మాత్రమే కాదు .
అది , సమాజ వైఫల్యం .
విజ్ఞత చూపడంలో , వివేచన ప్రదర్శించడంలో సమాజ వైఫల్యానికి నీటి కొరత ఒక సజీవ సాక్షత్కారం .
అంటే నీటి వినియోగంలో మనం చూపే విజ్ఞతే , మనకు జల రక్ష ' గా నిలుస్తుంది .
జల్ జీవన్ మిషన్ విశిష్ట వ్యాసం
సామాజిక విప్లవానికి నాంది
రతన్ లాల్ కటారియా
ప్రతి కుటుంబానికీ నీరు సరఫరా చేయడం ఏ ప్రభుత్వానికైనా తప్పనిసరి బాధ్యత .
మానవ జీవితం మనుగడకు నీరు అమృతం లాంటిది .
తమ అవసరాలకు తగినంత నీటిని పొందడం ప్రజలహక్కు .
" నీరు లేకుండా మానవ మనుగడ కొనసాగజాలదు కాబట్టి , నీటికోసం డబ్బులు ఖర్చు చేసే స్తొమత ఉన్నా లేకపోయినా అందరికి నీరు పంపిణి జరిగేలా చూడడం ప్రభుత్వ బాధ్యత " .
ఐక్యరాజ్య సమితి సర్వజన సభ ఆమోదించిన 64 / 292 తీర్మానంలో ప్రతి ఒక్కరూ నీటిని పొందడం మానవహక్కుగా పేర్కొన్నారు .
ప్రతి ప్రభుత్వం తమ దేశపౌరుల దైనందిన అవసరాలకు సరిపడినంత సురక్షిత నీటిని సరఫరా చేయాలని ఐక్యరాజ్య సమితి పిలుపునిచ్చింది .
నేను హర్యానాలో ఓ కుగ్రామంలో పెరిగాను .
నిరుపేద దళిత కుటుంబంలో సామాజిక ప్రత్యేక పరిస్థితుల మధ్య జీవితం కొనసాగింది .
కుటుంబానికి రెండు పూటలా తిండి సంపాదించడంలోనే మా తల్లిదండ్రులు నిత్యం కష్టపడుతూండేవారు .
మానాన్న చెప్పులు కుట్టేవారు , మా అమ్మ కూలిపనికెళ్తుండేది .
నాకు బాగా గుర్తు , దూరంగా మా సామాజిక వర్గానికి చెందిన వారి కోసం ప్రత్యేకించిన బావి నుండి నీళ్లు తోడుకొని రావడానికి మా అమ్మ ప్రతిరోజూ ఎంతో శ్రమించేది .
ఎట్లాగైనా సరే , తనపిల్లల కోసం తాగునీటిని తీసుకురావాలనే క్రమంలో తనకు ఎదురైన భౌతిక , సామాజిక అవరోధాలను కూడా ఏమాత్రం లెక్కచేయకుండా బావి నుండి నీరు మోసుకొచ్చేది మా అమ్మ .
మనదేశంలోని గ్రామీణ ప్రాంతాల్లో నివసిస్తున్న 40.5 కోట్లమంది ప్రజలలో ( 2011 జనాభా లెక్కల ప్రకారం ) ఎక్కువమంది ప్రతిరోజు సాధారణంగా చేసే పనే ఇది .
నిజానికి , 19.18 కోట్ల కుటుంబాలలో ఆగష్టు 15,2019 నాటికి కేవలం 3.23 కోట్ల కుటుంబాలకు మాత్రమే కుళాయి నీటి కనెక్షన్ ఉన్నది .
కుళాయిల ద్వారా రక్షిత తాగు నీరు లభించకపోవడం వల్ల సమాజంలోని బలహీన వర్గాల ప్రజలు ముఖ్యంగా మహిళలు పడేబాధను వర్ణించడానికి కేవలం గణాంకాలు సరిపోవు .
మన దేశంలోని మహిళలు , బాలికలకే ప్రతిరోజు ఎక్కువ సమయం ( ప్రతిరోజు 352 నిమిషాల వరకు ) ఇంటి చాకిరీ చేసుకోవడానికే సరిపోతుంది .
పురుషులతో పోల్చుకుంటే ఇది 577 % ఎక్కువ ( 52 నిమిషాలు ) దక్షిణాఫ్రికా , చైనాలోని మహిళలతో పోల్చుకుంటే ఇది 40 % ఎక్కువ ( ఓఇసిడిడేటా ) .
ఇందులో ఎక్కువ సమయం తమ కుటుంబం కోసం నీళ్ల తీసుకు రావడానికే సరిపోతుంది .
పాఠశాలలలో బాలికల చేరికకు ఇదోపెద్ద అవరోధంగా మారింది .
ప్రత్యేకించి , నిరు పేద కుటుంబాలకు చెందిన బాలికలకైతే మరీకష్టం .
దేశంలోని 11 కోట్లకు పైబడి గ్రామీణ మహిళలు దారిద్ర్య రేఖకు దిగువున ఉన్నారంటే పరిస్థితిని అర్ధం చేసుకోవచ్చు ( 2004 - 05 ప్రణాళికా సంఘం అంచనాలు ) .
రచయిత : గౌరవ కేంద్ర సహాయమంత్రి , కేంద్ర జల్ శక్తి మరియు సామాజిక న్యాయం & సాధికారత మంత్రిత్వ శాఖలు , న్యూఢిల్లీ .
ఈ - మెయిల్ : mos - mowr@nic.in .
నీళ్లకోసం రుతుపవనాలు , భూగర్భ జలాలపై ఎక్కువగా ఆధారపడడం వల్ల నీటి సమస్య ఎక్కువవుతోంది .
లింగ వివక్ష మరింత తీవ్రమవడానికిది దారితీస్తోంది .
భారత్ లో 70 % వర్షపాతం రుతుపవనాల వల్ల సాధ్యమవుతోంది .
ప్రాంతాలను బట్టి రుతుపవనాల తీవ్రత ఏటికేడాది మారుతోంది .
ఫలితంగా , 42 % భూమి కరువు పీడితప్రాంతంగా మారిపోతోంది ( Drought Early Warning systems re - port : March 2019 ) త్రపతికూల వాతావరణం వల్ల పంట నష్టం సంభవించడం , పాడిపశువులు మృత్యువాత పడడం వంటి వాటివల్ల సమాజంలోని బలహీన వర్గాల ప్రజలే ఎక్కువ నష్టపోతుంటారు .
నిత్యావసర సరుకుల ధరలు పెరిగిపోవడం వల్ల కొనుగోలు శక్తితగ్గి పౌష్టికాహారం అందక వారి ఆరోగ్యంపై తీవ్ర ప్రభావం చూపిస్తుంది .
పర్యవసానంగా మానవ వనరులు దెబ్బతింటాయి .
ఈ క్రమంలో ప్రత్యేకించి ఎక్కువ నష్టపోయేది మహిళలు , ఆడపిల్లలే .
వారి ఎదుగుదల క్షీణిస్తుంది .
రాబోయే తరాలపై దీని ప్రభావం పడుతుంది .
మహిళలు తమ శైశవదశలో సగటు వర్షపాతం కన్నా తక్కువ వర్షపాతం నమోదయ్యే ప్రాంతాల్లో నివసించి ఉంటే , అటువంటి వారికి పుట్టేపిల్లలలో వయస్సుకు తగినట్లు ఎత్తు , వయస్సు తగినట్లు బరువు లేదా ఎత్తుకు తగిన బరువు లేకపోవడం వంటి సమస్యలు వచ్చే ప్రమాదం 29 % ఎక్కువగా ఉంటుందని ప్రపంచ బ్యాంకు నివేదికలో పేర్కొంది ( World Bank report : Uncharted Waters ) .
ప్రతి కుటుంబానికీ రక్షిత తాగునీరు అందించి మానవ వనరులను కాపాడుకోవలసిన ఆవశ్యకతను , ఎదుగుదల నిలిచిపోయే ప్రమాదం నుండి మన భావితరాలను కాపాడుకోవలసిన బాధ్యత మనపై ఉన్నది .
" నీరు లేకుండా మానవ మనుగడ కొనసాగజాలదు కాబట్టి , నీటికోసం డబ్బులు ఖర్చుచేసే స్తొమత ఉన్నా లేకపోయినా అందరికి నీరు పంపిణి జరిగేలా చూడడం ప్రభుత్వ బాధ్యత " .
ఐక్యరాజ్య సమితి సర్వజనసభ ఆమోదించిన 64 / 292 తీర్మానంలో ప్రతి ఒక్కరూ నీటిని పొందడం మానవ హక్కుగా పేర్కొన్నారు .
ప్రతి ప్రభుత్వం తమ దేశపౌరుల దైనందిన అవసరాలకు సరిపడినంత సురక్షిత నీటిని సరఫరా చేయాలని ఐక్యరాజ్య సమితి పిలుపు నిచ్చింది .
దైనందిన అవసరాలకు సరిపడినంత సురక్షిత నీటిని సరఫరా చేయాలని ఐక్యరాజ్య సమితి పిలుపునిచ్చింది .
దీనికి అనుగుణంగా , గ్రామీణ ప్రాంతాల్లో ఇంటింటికీ కుళాయి ద్వారా నీటిని అందించాలనే ప్రభుత్వ సంకల్పాన్ని సాకారం చేసేదిశగా 2019ల ో ప్రధానమంత్రి నరేంద్రమోదీ " జల్ జీవన్ మిషన్ " పథకాన్ని ప్రకటించారు .
2024 నాటికి ఇంటింటికీ కుళాయి ద్వారా నీరు ( నల్ సేజల్ ) అందించాలనే లక్ష్యంతో కేంద్రం కొత్తగా జల్ శక్తి మంత్రిత్వ శాఖను ఏర్పాటు చేసింది .
ప్రతి ఇంటికి నీరు హర్ ఘర్ జల్ ) అందించాలనే లక్ష్యసాధన కోసం కేంద్ర సౌజన్యంతో రాష్ట్ర ప్రభుత్వాల భాగస్వామ్యంతో ఈ కార్ర్యక్రమాన్ని చేపట్టారు .
ఈ కార్యక్రమం చేపట్టిన ఏడాదిలోపే 3.77 కోట్ల ఇళ్లకు కుళాయి కనెక్షన్లు ఏర్పాటు చేసి నీటి సరఫరా చేస్తున్నారు .
జల్ జీవన్ మిషన్ కింద ఇంటింటికీ కుళాయి ద్వారా నీరందించే కార్యక్రమాన్ని గోవా , తెలంగాణ రాష్ర్టాలు 100 % విజయవంతంగా పూర్తిచేశాయి .
ఇప్పటివరకు 52 జిల్లాలలోని 669 బ్లాకులకుచెందిన 42,000 గ్రామ పంచాయితీల పరిధిలోని 82,000 గ్రామాలలో ఇంటింటికీ నల్లా ద్వారా నీరందించే లక్ష్యాన్ని సాధించారు .
అయితే , జల్ జీవన్ మిషన్ ప్రభావంతో సమాజంలో మరింత విశిష్టమైన మార్పు సంభవిస్తోంది " ఎవరినీ విడిచి పెట్టకుండా " కుల మతాలు , సామాజిక వర్గాలకతీతంగా అందరికీ కుళాయి కనెక్షన్ ఏర్పాటు జరుగుతోంది .
ఎస్.సి / ఎస్.టి వర్గాలకు చెందిన ప్రజలెక్కువగా ఉన్న గ్రామాలలో ప్రాధాన్యతా క్రమంలో తలసరి రోజుకు 55 లీటర్ల నీటిని ( iitre per capita per day - Ipcd ) సరఫరా చేస్తున్నారు .
ఇటువంటి లౌకిక , సమ్మిళిత విధానం వల్ల సమాజంలోని బలహీన వర్గాలకు చెందిన ప్రజలకు లబ్ధికలుగుతోంది .
సాంఘిక విప్లవానికిది దారి తీస్తోంది .
జల్ జీవన్ మిషన్ కార్యక్రమం అమలు చేయడానికి నీటి సరఫరాకు అవసరమైన మౌలిక సదుపాయాలు భారీస్థాయిలో అవసరమవుతాయి .
ప్లంబర్లు , ఎలక్ట్రిషియన్లు , ఫిట్టర్లు , తాపీపని చేసేవారు , పంప్ ఆపరేటర్లు తదితర నైపుణ్యం కలిగిన వారి అవసరం ఏర్పడుతోంది .
ఆయా గ్రామాలకు చెందిన వారిని ఎంపిక చేసి వారిని నిపుణులుగా తయారు చేస్తున్నారు .
దీని ద్వారా గ్రామాలలో నైపుణ్యమున్న వారికి ఉపాధి లభించడంతో పాటు వ్యాపార అవకాశాలు కూడా మెరుగవుతున్నాయి .
జల్ జీవన్ మిషన్ కార్యక్రమాన్ని అమలు చేయడానికి క్షేత్రస్థాయి నుండి పైవరకు పటిష్టమైన వ్యవస్థ ఉన్నది .
గ్రామస్థాయిలో గ్రామ తాగునీటి & పారిశుధ్య కమిటీ 5 సంవత్సరాలలో అమలు చేయవలసిన ఆచరణ ప్రణాళికను రూపొందిస్తుంది .
తాగునీటి వనరులను పటిష్ఠ పరచడం , నీటిసరఫరా , వ్యర్ధ జలాల నిర్వహణను పర్యవేక్షిస్తారు .
గ్రామ ప్రజలకు కుళాయి నీరు నిరంతరం సరఫరా జరిగేలా చర్యలు చేపడతారు .
కమిటీలలో 50 % సభ్యులు మహిళలే ఉంటారు .
ఈ కార్యక్రమాన్ని అమలు చేయడంలో మహిళల భాగస్వామ్యం ఎంతో కీలకమైనది .
ఎక్కువ మంది మహిళా సభ్యులున్న గ్రామ పంచాయితీలలో తాగునీరు , పారిశుధ్య కార్యక్రమాలు విజయవంతంగా అమలవుతున్నాయని ఐక్యరాజ్య సమితిని వేదిక పేర్కొన్నది .
కమిటీలలో బలహీన వర్గాలకు తగిన ప్రాతినిధ్యం ఉంటుంది .
వారి భాగస్వామ్యంతో సాధికారత కల్పించడానికిది ఒకవేదికగా తోడ్పడుతుంది .
ఇన్ ఫర్మేషన్ టెక్నాలజీ అనుసంధానంతో దేశవ్యాప్తంగా తాగునీటి సరఫరా రియల్ టైం సమాచారాన్ని www.ejalshakti.gov.in పోర్టల్ ద్వారా ప్రదర్శిస్తారు .
ఈకార్యక్రమం కోసం కార్పొరేట్ సంస్థలు , దాతల నుండి విరాళాలను స్వీకరించడానికి రాస్ట్రీయ జల్ జీవన్ కోశ్ ( ఆర్జేజేకె ) నిధిని ఏర్పాటుచేశారు .
సొంత ఊళ్లు విడిచిపెట్టి వేర్వేరు ప్రాంతాలకు వలస వెళ్లిన వారికి తమ పుట్టిన ఊరిపై మమకారముంటుంది .
తమ గ్రామం కోసం ఇతోధికంగా విరాళాలను అందజేయాలనుకునే దాతలు ఈ పోర్టల్ద్వారా ఆ గ్రామానికి చెందిన తాగునీటి కమిటీని సంప్రదించి నిధులను అందజేసే వ్యవస్థ త్వరలో అందుబాటులోకి రానున్నది .
జల్ జీవన్ మిషన్ కార్యక్రమ లక్ష్యం ఇంటింటికీ కుళాయి ద్వారా తాగునీటి సరఫరా చేయడం వరకే పరిమితం కాదు .
రక్షిత తాగునీటి సదుపాయానికి కూడా నోచుకోలేని బలహీన వర్గాల ప్రజల ఆర్ధిక , సామాజిక , భౌతిక కష్టాలను దూరం చేయడంలో ఈ కార్యక్రమం ఎంతో తోడ్పడుతుంది .
ప్రజల సమ్మిళిత భాగస్వామ్యంతో , సాధికారతతో , సంఘీభావంతో సామాజిక విప్లవం తీసుకురావడానికి జల్ జీవన్ మిషన్ కార్యక్రమం నాంది పలుకుతుందనడంలో సందేహం లేదు .
సమానత్వం
జీవన సౌలభ్యం కోసం ఇంటింటికీ రక్షిత నీరు
భరత్ లాల్ ,
మనోజ్ కుమార్ సాహూ
నీటి సరఫరాలో " సమానత్వం , సమ్మిళితత్వం " జల్ జీవన్ మిషన్ ప్రధాన లక్ష్యం .
" గ్రామీణ ప్రాంతాల్లోని ప్రతీ ఒక్క ఇంటికీ నిర్దేశిత నాణ్యతా ప్రమాణాలతో తగినంత నీరు కుళాయిల ద్వారా క్రమం తప్పకుండా , దీర్ఘకాలిక ప్రాతిపదికపై అందించడం , గ్రామీణ ప్రజల జీవన ప్రమాణాలు మెరుగుపరచడం " అనేది జెజెఎం దార్శనికత .
ప్రజల జీవన ప్రమాణాలు నాణ్యత పెంచడం , ప్రజలందరికీ " జీవన సౌలభ్యం " మెరుగుపరచడం ప్రధాన ధ్యేయంగా ప్రధానమంత్రి 2019 ఆగస్టు 15వ తేదీన జల్ జీవన్ మిషన్ ( జెజెఎం ) పథకాన్ని ప్రకటించారు .
2024 నాటికి గ్రామీణ ప్రాంతాల్లోని ప్రతీ ఒక్క ఇంటికీ కుళాయి కనెక్షన్ ( ఎఫ్ హెచ్ టిసి ) ఏర్పాటు చేయడం దీని లక్ష్యం .
ఈ పథకం మొత్తం పెట్టుబడి రూ.3.60 లక్షల కోట్లు కాగా అందులో రూ.2.08 లక్షల కోట్లు కేంద్ర ప్రభుత్వం , రూ.1.52 లక్షల కోట్లు రాష్ట్ర ప్రభుత్వాలు తమ వాటాగా అందజేస్తాయి .
పథకం ప్రకటించే నాటికి గ్రామీణ ప్రాంతాల్లోని మొత్తం 18.93 కోట్ల కుటుంబాల్లో 3.23 కోట్ల కుటుంబాల ( 17 % ) ఇళ్లకు టాప్ కనెక్షన్లున్నాయి .
అంటే 15.70 కోట్ల కుటుంబాలు ఇంటికి వెలుపలి ప్రాంతాల నుంచి నీరు తెచ్చుకోవలసివస్తోంది .
దేశాన్ని బహిరంగ మలమూత్ర విసర్జనరహితంగా మార్చడం కోసం 2014 సంవత్సరంలో స్వచ్ఛ భారత్ కార్యక్రమం ప్రారంభించారు .
అందులో భాగంగా గ్రామీణ ప్రాంతాల్లో 11 కోట్ల మరుగుదొడ్లు నిర్మించారు .
2019 అక్టోబర్ 2 మహాత్మాగాంధీ 150వ జయంతిని పురస్కరించుకుని ఆయనకు నివాళిగా దేశాన్ని బహిరంగ మలమూత్ర విసర్జనరహిత దేశంగా ప్రకటించారు .
2024 నాటికి గ్రామీణ ప్రాంతాల్లో ప్రతీ ఒక్క ఇంటికి నీటి సరఫరా జల్ జీవన్ పథకం లక్ష్యం .
సుస్థిర అభివృద్ధి లక్ష్యాలు - 6 సాధనకు నిర్దేశించిన గడువు కన్నా ఆరు సంవత్సరాల ముందే ఈ లక్ష్యం చేరగలుగుతాం .
దీని వల్ల ఎస్ డిజి - 6 లక్ష్య సాధనలో ఇలాంటి కార్యక్రమాలు అమలుపరచడం అవసరం అనేందుకు భారతదేశం ఇతర దేశాలకు నమూనాగా నిలుస్తుంది .
తయారీ రంగాన్ని ఉత్తేజితం చేయడం , ఉపాధి అవకాశాలు కల్పించడం , గ్రామీణ ఆర్థిక వ్యవస్థకు ఊతం ఇవ్వడం ఈ కార్యక్రమం ప్రధాన ధ్యేయం .
గ్రామీణ ప్రాంతాల్లో ప్రతీ ఒక్క ఇంటికీ నీటి సరఫరా వల్ల మహిళలు చాకిరీ నుంచి విముక్తులవుతారు .
తద్వారా పిల్లలను చదివించడం , కొత్త నైపుణ్యాలు అలవరచుకోవడం , మెరుగైన జీవనోపాధి అవకాశాలు అన్వేషించుకునేందుకు వారికి నాణ్యమైన సమయం అందుబాటులో ఉంటుంది .
" సేవలంచదించడానికే " ప్రాధాన్యం
కేవలం మౌలిక వసతులు నిర్మించడం కాకుండా ప్రతీ ఒక్క ఇంటికీ నిర్దేశిత పరిమాణంలో నీరు సరఫరా చేయడం పై ఈ పథకం దృష్టి కేంద్రీకరిస్తుంది .
ప్రతీ ఒక్క ఇంటికీ
రచయిత : భరత్ లాల్ కేంద్ర అదనపు కార్యదర్శి , మిషన్ డైరెక్టర్ , జల్ జీవ్ మిషన్ , న్యూఢిల్లీ . ఈ - మెయిల్ : Email.as , jjm@gov.in ,
మనోజ్ కుమార్ సాహూ డైరెక్టర్ , జాతీయ జల్ జీవన్ మిషన్ , న్యూఢిల్లీ , ఈ - మెయిల్ : Email : mksahoo.ias@nic.inక్రమం తప్పకుండా సేవలందించడంలో ప్రజారోగ్య ఇంజనీర్లు , స్థానిక సమాజానికి సహాయపడేలా సామర్థ్యాలు పెంచడానికి మేస్త్రీలు , ప్లంబర్లు , ఫిట్టర్లు , పంప్ ఆపరేటర్లు వంటి నిపుణులను తయారు చేసేందుకు భారీ పరిమాణంలో శిక్షణ , నైపుణ్య కార్యక్రమాలు చేపట్టాల్సి ఉంటుంది .
ప్రజారోగ్య ఇంజినీరింగ్ శాఖ , గ్రామ పంచాయతీలు దాని ఉ పకమిటీలు ప్రభుత్వ సేవల పాత్ర పోషిస్తాయి .
నీటి నాణ్యత లేని ప్రదేశాలు , ఎడారి , దుర్భిక్ష పీడిత ప్రాంతాల్లోని గ్రామాలు , ఎస్ సి / ఎస్ టి మెజారిటీ గ్రామాలు , సంసద్ ఆదర్శ్ గ్రామ యోజన గ్రామాలను ప్రాధాన్యతా ప్రాంతాలుగా జల్ జీవన్ కార్యక్రమం కింద గుర్తించారు .
అలాగే మానవాభివృద్ధి సూచీలో అతి తక్కువ స్థానంలో ఉన్న 112 ఆకాంక్షాపూరిత జిల్లాలు , 61 మెదడు వాపు వ్యాధి ( జపనీన్ ఎన్ సెఫలిటీస్ జెఇ - ఎఇ ) బాధిత జిల్లాల్లో ప్రతీ ఇంటికీ పైప్ ల ద్వారా నీటి సరఫరాకు అధిక ప్రాధాన్యం ఇస్తున్నారు .
కలుషిత నీటిని వినియోగించడం వల్ల నీటి సంబంధిత వ్యాధులు ప్రబలే ప్రమాదం ఉంటుంది .
దేశంలో మంచినీటికి భూగర్భ జలాలే ప్రధాన వనరుగా ఉన్నాయి .
కొన్ని ప్రాంతాల్లో ఆర్సెనిక్ , ఫ్లోరైడ్ , ఐరన్ , క్షారత , నైట్రేట్ , ఖనిజ కాలుష్యం అధికంగా ఉంది .
జెజెఎం కింద నీటి నాణ్యత తక్కువగా ఉన్న గ్రామాలను రక్షిత మంచినీరు అందించేందుకు ప్రాధాన్యతాక్రమంలో ముందు వరుసలో ఉంచారు .
భూఉ పరితలంపై నీటి వ్యవస్థల నిర్మాణానికి సమయం పడుతుందనుకుంటే ఒక్కో ఇంటికి రోజుకి సగటున 8 - 10 లీటర్ల నీరందించేలా సామాజిక నీటి శుద్ధి ప్లాంట్లు ఏర్పాటు చేయడానికి చర్యలు తీసుకుంటున్నారు .
దేశంలోని వివిధ రాష్ట్రాలు / కేంద్రపాలిత ప్రాంతాల్లో ప్రజల కోసం మంచినీటి పరీక్షా కేంద్రాలు ప్రారంభించారు .
ప్రజలు ఈ కేంద్రాల్లో తక్కువ ధరకే నీటి నమూనాలు పరీక్ష చేయించుకుని తాము తాగే మంచినీటి నాణ్యతను తెలుసుకోవచ్చు .
దీని వల్ల ప్రజారోగ్యం మెరుగుపడుతుంది .
నీటి ద్వారా సంక్రమించే వ్యాధులు తగ్గి ఆ వ్యాధుల ప్రభావానికి గురయ్యే ప్రమాదం అధికంగా గల గర్భిణీలు , పిల్లలు సహా మొత్తం గ్రామీణ జనాభా లబ్ధి పొందుతారు .
అలాగే గ్రామీణ స్థాయిలో నీటి పరీక్షలు నిర్వహించేందుకు ప్రతీ ఒక్క గ్రామం నుంచి కనీసం ఐదుగురు వ్యక్తులకు ప్రత్యేకించి మహిళలకు ఫీల్డ్ టెస్టింగ్ కిట్ల ( ఎఫ్ టికె ) వినియోగంలో శిక్షణ ఇస్తున్నారు .
పిల్లలపై ప్రత్యేక దృష్టి
పిల్లలు నీటి నుంచి సంక్రమించే వ్యాధులకు అధికంగా గురయ్యే ప్రమాదం ఉంది .
వారు ఎక్కువ సమయం పాఠశాలలు , అంగన్ వాడీ కేంద్రాలు , ఆశ్రమ పాఠశాలల్లో ( గిరిజన రెసిడెన్షియల్ విద్యాలయాలు ) గడుపుతారు .
అందుకే ఇలాంటి సంస్థలకు ఉద్యమ స్ఫూర్తితో పైప్ ల ద్వారా రక్షిత మంచినీటి సరఫరా ఏర్పాట్లు చేపట్టారు .
అందుకోసం అన్ని పాఠశాలలు , అంగన్ వాడీ కేంద్రాలు , ఆశ్రమశాలల్లో మధ్యాహ్న భోజనం వండడానికి , తాగడానికి , చేతులు కడుక్కోవడానికి , మరుగుదొడ్లలో వినియోగించడానికి వీలుగా తగినంత రక్షిత మంచినీరు ట్యాప్ ల ద్వారా అందించేందుకు 2020 అక్టోబర్ 2న 100 రోజుల ప్రచారోద్యమం చేపట్టారు .
ఇప్పటివరకు ఆంధ్రప్రదేశ్ , గోవా , హర్యానా , హిమాచల్ ప్రదేశ్ , తమిళనాడు , తెలంగాణ రాష్ట్రాలు తమ పాఠశాలలు , అంగన్ వాడీ కేంద్రాలకు ట్యాప్ ల ద్వారా నూరు శాతం నీరు సరఫరా చేస్తున్నాయి .
దేశంలోని 5.4లక్షలకు పైగా పాఠశాలలు , 4.86 లక్షల అంగన్ వాడీ కేంద్రాలకు పైప్ ల ద్వారా నీటి సరఫరా చేసే కృషి ప్రారంభమయింది .
భాగస్వామ్యాల నిర్మాణం , జీవన పరివర్తన
నీటి వనరుల సుస్థిరత , నీటి సరఫరా , మురుగునీటి శుద్ధి , పునర్వినియోగం , నిర్వహణ , ప్రధానాంశాలుగా జెజెఎం సరఫరా వ్యవస్థలో ప్రారంభం నుంచి చివరి వరకు అన్నింటి పైనా దృష్టి సారించింది .
ఇందులో భాగంగా 15వ ఆర్థిక సంఘం అమలులో ఉన్న సమయంలోనే ప్రతీ ఒక్క గ్రామం గ్రామస్థాయి కార్యాచరణ ప్రణాళిక ( విఏపి ) రూపొందించాల్సి ఉంటుంది .
గ్రామీణ స్థాయిలో అందుబాటులో ఉన్న గ్రామీణ ఉపాధి హామీపథకం , జెజె ఎం , స్వచ్ఛ భారత్ మిషన్ ఎస్ బిఎం ( జి ) , పంచాయతీరాజ్ సంస్థలు 15వ ఆర్థిక సంఘం గ్రాంట్లు , జిల్లా ఖనిజాభివృద్ధి నిధి , కార్పొరేట్ సామాజిక బాధ్యతా నిధులు , సామాజిక విరాళాల వంటి వనరులన్నింటినీ వినియోగించుకుని లక్ష్యాన్ని ఎలా సాధించగలమన్న వివరాలతో ఈ కార్యాచరణ ప్రణాళికలు సిద్ధం కావాలి .
జలవనరుల న్యాయబద్ధమైన వినియోగం ద్వారా నీటి భద్రత సాధించేందుకు ఈ సమగ్ర విధానం ఉపయోగపడుతుంది .
" భాగస్వామ్యాల నిర్మాణం , జీవనంలో మార్పు " జల్ జీవన్ కార్యక్రమం ప్రధాన ధ్యేయం .
ఇందుకు అవసరం అయిన ప్రణాళిక రూపకల్పన , వనరుల సమీకరణ , సామాజిక వర్గాల భాగస్వామ్యం , సమాచార పంపిణీకి విడబ్ల్యుఎస్ సిలకు శిక్షణ ఇచ్చి , మార్గదర్శకం చేస్తారు .
ఈ కార్యక్రమం అమలుకు మద్దతు అందించే విభాగాలుగా ఎన్ జిఓలు , సిబిఓలు , ఎస్ హెచ్ జిలు , విఓలకు భాగస్వామ్యం కల్పిస్తారు .
ఇది ప్రతీ ఒక్కరి విధిగా అలవాటు చేయడం లక్ష్యంగా జల్ శక్తి అభియాన్ ను ( జెఎస్ఏ ) 2019ల ో ఏర్పాటు చేశారు .
నీటి కొరత అధికంగా ఉన్న ప్రాంతాల్లో నీటి భద్రత సాధించేందుకు గట్టి కృషి చేయడం , వనరులు సమీకరించడం జెఎస్ఏ లక్ష్యంగా నిర్దేశించారు .
అలాగే సామాజిక , పంచాయతీ భాగస్వామ్యంలో జలవనరుల పరిరక్షణ కోసం 7 రాష్ట్రాల్లోని 78 జిల్లాల్లో అటల్ భూజల్ యోజన ప్రారంభించారు .
ప్రజల్లో భారీ స్థాయిలో ఉన్న సామర్థ్యాలను పూర్తి స్థాయిలో వినియోగించుకోవడం జెజెఎం లక్ష్యం .
ఇందులో భాగంగా నిర్దిష్ట కాలపరిమితిలో లక్ష్యాలు సాధించడంకోసం మంచినీటి విభాగంలో ఇప్పటికే కృషి చేస్తున్న సంస్థలను , వనరుల సమీకరణలో ఆసక్తి గల వారిని భాగస్వాములను చేయడం , సామాజిక వ్యవస్థల సామర్థ్యాలు బలోపేతం చేయడం కోసం ట్రస్టులు , ఫౌండేషన్లు , ఎన్ జిఓలను " భాగ భాగస్వాములు " గా ఎంపిక చేసి ప్యానెల్ లో చేర్చారు .
మంచినీటి విభాగంలో ప్రాథమిక పాత్ర మహిళలదే కావడం వల్ల ప్రతీ ఒక్క దశలోనూ వారిని భాగస్వాములను చేయడంపై కూడా జల్ జీవన్ మిషన్ దృష్టి పెడుతోంది .
జనాభాలో దామాషా ప్రాతిపదికన 50 శాతం మహిళలు , 25 శాతం బలహీన వర్గాల ప్రతినిధులతో గ్రామ సభ విడబ్ల్యుఎస్ సి / పానీ సమితులు ఏర్పాటు చేస్తుంది .
అమలు వ్యూహం
ప్రతీ ఒక్క ఇంటికీ ట్యాప్ ల ద్వారా నీరు అందేలా చూసేందుకు ఈ దిగువ వ్యూహం అనుసరిస్తున్నారు .
- పైప్ ల ద్వారా నీటి సరఫరా వ్యవస్థలు అందుబాటులో ఉన్న గ్రామాల్లో వాటి స్థితిని సమీక్షించి అవసరం అయితే నీటి వనరులను శక్తివంతం చేయడం , పునరుజ్జీవింపచేయడం వంటి చర్యలు చేపడతారు .
తద్వారా రాబోయే 30 సంవత్సరాల పాటు అవి పని చేసేలా తీర్చి దిద్ది ప్రతీ ఇంటికీ ట్యాప్ వాటర్ కనెక్షన్ ఇస్తారు .
- నాణ్యతా ప్రమాణాలకు దీటుగా తగినంత భూగర్భ జలాలున్న గ్రామాల్లో స్థానిక జలవనరుల సామర్థ్యం ఆధారంగా సింగిల్ విలేజ్ పైప్ వాటర్ స్కీమ్ ను అమలుపరిచి ట్యాప్ వాటర్ కనెక్షన్లు ఇంటింటికీ అందిస్తారు .
- తగినంతగా భూగర్భ జలాలు న్నప్పటికీ అవి కలుషితంగా ఉన్న గ్రామాల్లో ట్రీట్ మెంట్ ప్లాంట్లతో సహా సింగిల్ విలేజ్ పైప్ నీటి సరఫరా వ్యవస్థ నిర్మిస్తారు .
- ఆధారనీయమైన జలవనరుల కొరత తీవ్రంగా ఉన్న దుర్భిక్షపీడిత , ఎడారి ప్రాంతాలు , తీవ్రమైన నీటి నాణ్యత ఎదుర్కొంటున్న ప్రాంతాల్లోని గ్రామాల్లో ఇంటింటికీ పైప్ ల ద్వారా మంచినీరు అందించడం కోసం ప్రాంతీయ నీటి సరఫరా వ్యవస్థ లేదా గ్రూప్ స్కీమ్ అమలుపరుస్తారు .
ఇందులో భాగంగా ఆ ప్రాంతానికి భారీపరిమాణంలో నీటిని తరలించి ట్రీట్ మెంట్ ప్లాంట్ నిర్మిస్తారు .
- గిరిజన / కొండ / అటవీ ప్రాంతాల్లో నిర్వహణ సౌలభ్యం గల , నిర్వహణ ఖర్చులు తక్కువగా ఉండే సౌర విద్యుత్తుతో పని చేసే నీటి సరఫరా వ్యవస్థలు నిర్మిస్తారు .
- కొండ , పర్వత ప్రాంతాల్లో ఆధారనీయమైన జలవనరుల కోసం అన్వేషిస్తారు .
తీవ్రమైన వేడి , చలి ఉండే ఎడారి ప్రాంతాల్లో ఆధునిక సాంకేతిక పరిజ్ఞానాలను ప్రోత్సహిస్తారు .
సాంకేతిక మద్దతు
నిధుల సక్రమ వినియోగం , సేవల వితరణ పారదర్శకంగా , బాధ్యతాయుతంగా సాగేందుకు సాంకేతిక పరిజ్ఞానాన్ని జల్ జీవన్ మిషన్ సమర్థవంతంగా వినియోగించుకుంటోంది .
ఈ పథకం భౌతిక , ఆర్థిక పురోగతికి సంబంధించిన సమాచారాన్ని జెజెఎం - ఐఎంఐఎస్ పరిపూర్ణంగా రూపొందించి ప్రజలందరికీ తెలిసేందుకు వీలుగా జెజెఎం " డాష్ బోర్డు " లో పొందుపరుస్తుంది .
ఈ పథకంలో పని చేసే వారందరి పని సులభం చేయడానికి ఒక " మొబైల్ యాప్ " ను కూడా రూపొందించారు .
గ్రామాల్లో వాస్తవిక ప్రాతిపదికన నీటి సరఫరా నాణ్యత , పరిమాణం , కాలవ్యవధిని మదింపు చేయడానికి , పర్యవేక్షించడానికి సెన్సర్ ఆధారిత ఐఓటి వ్యవస్థ రూపొందించారు .
సిద్ధమైన ప్రతీ ఒక్క నీటి సరఫరా వ్యవస్థను జియో ట్యాగ్ చేస్తున్నారు .
జలవనరులు అందుబాటులో ఉన్నవిగా గుర్తించిన గ్రామాల్లో సింగిల్ విలేజ్ స్కీమ్ రూపొందించడం , జలవనరుల రీచార్జి వ్యవస్థల నిర్మాణానికి హైడ్రో - జియో మార్ఫలాజికల్ ( హెచ్ జిఎం ) మ్యాప్ లు వినియోగిస్తున్నారు .
ఇంటి పెద్ద ఆధార్ నంబర్ ను అనుసంధానం చేసి ఆయా ఇళ్లకు ట్యాప్ నీటి కనెక్షన్లు ఏర్పాటు చేస్తున్నారు .
ఈ పథకానికి సంబంధించిన అన్ని ఆర్థిక లావాదేవీలు పబ్లిక్ ఫైనాన్స్ మేనేజ్ మెంట్ సిస్టమ్ ( పిఎఫ్ఎంఎస్ ) ద్వారా జరుగుతున్నాయి .
పురోగతి
జల్ జీవన్ మిషన్ ప్రకటించిన నాటి నుంచి ఇప్పటి వరకు 3.77 కోట్ల ఇళ్లకు కుళాయిలు ఏర్పాటు చేశారు .
తద్వారా దేశంలో పైప్ ల ద్వారా నీటి సరఫరా సదుపాయం ఉన్న ఇళ్ల సంఖ్య 3.23 కోట్ల ( 17 % ) నుంచి 7 కోట్లకు ( 37 % ) పెరిగింది .
ప్రస్తుతం గోవా , తెలంగాణ రాష్ర్టాలు " హర్ ఘర్ జల్ " ( ఇంటింటికీ నీరు ) రాష్ట్రాలుగా మారాయి .
మొత్తం 52 జిల్లాల్లోని 82 వేల గ్రామాలకు పైప్ ల ద్వారా నీటి సరఫరా అందుబాటులో ఉంది .
ఈ పథకం అమలు జరుగుతున్న " వేగం , పరిధి " కి ఇది నిదర్శనం .
" హర్ ఘర్ జల్ " పథకం రాష్ర్టాల మధ్య పోటీని పెంచింది .
పలు రాష్ట్రాలు నిర్దేశిత గడువు 2024 కన్నా ముందుగానే నూరు శాతం జనాభాకు పైప్ ల ద్వారా నీరందించే ప్రయత్నంలో ఉన్నాయి .
తుది పలుకు
జల్ జీవన్ మిషన్ లక్ష్యం సంపూర్ణంగా నెరవేరాలంటే గ్రామీణ నీటి సరఫరా వ్యవస్థ ప్రణాళిక , అమలు , నిర్వహణ , ఆపరేషన్ , మెయింటెనెన్స్ లో గ్రామీణ సమాజానికి శిక్షణ ఇచ్చి సాధికారం చేయడం అవసరం .
" శాఖల వారీ , నిర్మాణ ప్రాతిపదిక విధానం " స్థానంలో " సేవల వితరణ ఆధారిత " విధానానికి మారడంతో పాటు గ్రామాల్లో నీటి సరఫరా వ్యవస్థలు నిర్వహించుకుంటున్న సామాజిక వ్యవస్థలకు శిక్షణ ఇవ్వాలి .
గ్రామ పంచాయతీలు / విడబ్ల్యుఎస్ సిలు / పానీ సమితులు స్థానిక జల పంపిణీ వ్యవస్థలుగా పని చేయడంతో పాటు దీర్ఘకాలిక ప్రాతిపదికన క్రమం తప్పకుండా ప్రతీ ఇంటికీ నిర్దేశిత పరిమాణంలో ట్యాప్ ల ద్వారా నీటి సరఫరా జరిగేలా చర్యలు తీసుకోవాలి .
ఆ రకంగా నీటి చైతన్య గ్రామాలు ఆత్మనిర్భర్ భారత్ ( స్వయం సమృద్ధ భారత్ ) బాటలో పురోగమించే వీలుంటుంది .
బంగారు తెలంగాణ దిశగా
తెలంగాణ సాగునీటి రంగంలో ప్రగతి ప్రవాహం
శ్రీధర్ రావు దేశ్ పాండే
ఈ సాగునీటి పథకాలన్నీరాష్ట్ర సమగ్ర ఆర్థిక ప్రగతికి దోహదం చేస్తాయి .
ప్రస్తావన :
15 ఏండ్ల సుధీర్ఘ ఉద్యమానంతరం 2014ల ో తెలంగాణ రాష్ట్రం దేశంలో 29వ రాష్ట్రంగా ఉనికిలోకి వచ్చింది .
తెలంగాణ ఉద్యమ నినాదం " నీళ్ళు - నిధులు - నియామకాలు " .
112.08లక ్షల హెక్టార్ల విస్తీర్ణం కలిగిన తెలంగాణ రాష్ట్రం దేశంలో అనేక రాష్ట్రాల కన్నా పెద్దది .
రాష్ట్రం ఏర్పడిన తర్వాత సాగునీటి కల్పనపై ప్రత్యేక శ్రద్ధను పెట్టి ప్రాజెక్టుల నిర్మాణాన్ని చేపట్టింది .
తెలంగాణ ప్రభుత్వం .
బంగారు తెలంగాణ నిర్మాణంలో సాగునీటి కల్పనే ప్రధాన చోదక శక్తి అని ప్రభుత్వం గుర్తించింది .
ఆరేండ్ల ఈ ప్రయాణంలో సాగునీటి కల్పనలో ప్రభుత్వం అద్భుత విజయాలను సాధించింది .
వాటి ఫలితాలు వ్యవసాయం , తాగునీరు , పశువుల పెంపకం , ఉద్యాన వనాలు , మత్స్యపరిశ్రమ , పర్యాటకం తదితర అనుబంధ రంగాలలో ప్రతిఫలిస్తున్నది .
తెలంగాణ ఏర్పాటుకు ముందు. ..
తెలంగాణ రాష్ట్రంలో గోదావరి , కృష్ణా నదులే ప్రధాన నీటి వనరులుగా ఉన్నాయి .
ఈ రెండు నదీ బేసిన్లలో తెలంగాణ రాష్ట్రానికి 1266.94 టిఎంసిల నికర జలాల కేటాయింపులు ఉన్నాయి .
ఇందులో 967.94 టిఎంసిలు గోదావరిలో , 299 టిఎంసిలు కృష్ణాలో ఉ న్నాయి ( కృష్ణా నదీ జలాలన్యాయమైన కేటాయింపుల పెంపు కోసం బ్రిజేష్ కుమార్ ట్రిబ్యూనల్ ముందు వాదనలు కొనసాగుతున్నాయి ) .
ఈ రెండు నదుల్లో సుమారు 1000 టిఎంసిల వరద జలాలు కూడా తెలంగాణ వినియోగించుకోవడానికి అవకాశం ఉన్నది .
తెలంగాణ రాష్ట్రంలో వ్యవసాయం ప్రధానంగా వర్షాధారితం .
ఉమ్మడి రాష్ట్రంలో తెలంగాణలో సాగునీటి సౌకర్యాలు పెరగక పోవడం చేత , వర్షాభావ పరిస్థితులు నెలకొన్న కారణం వలన అనేక జిల్లాలు కరువు ప్రాంతాలుగా మారిపోయినాయి .
తెలంగాణ ఏర్పాటు తర్వాత. ..
తెలంగాణ ప్రభుత్వం సాగునీటి కల్పనకు అధిక ప్రాధాన్యతను ఇస్తూ ప్రణాళికలు తయారు చేసుకున్నది .
వృధాగా సముద్రం పాలవుతున్న గోదావరి , కృష్ణా జలాలను తెలంగాణ బీడు భూములకు మళ్లించడానికి చర్యలు తీసుకున్నది .
రాష్ట్రం మొత్తంలో సుమారు 125 లక్షల ఎకరాలకు సాగునీటి సౌకర్యం కల్పించాలని , గ్రామీణ అసెంబ్లీ నియోజక వర్గాల్లో అన్ని మార్గాల ద్వారా కనీసం ఒక లక్ష ఎకరాలకు
రచయిత : ఓఎస్ డి ( ఇరిగేషన్ ) టు ఛీఫ్ మినిస్టర్ ఆఫ్ తెలంగాణ , హైదరాబాద్ . ఈ - మెయిల్ : irrigationosd@gmail.co irrigationosd@gmail.comసాగునీటి సౌకర్యం కలిగించాలని సంకల్పించింది .
ఉమ్మడి రాష్ట్రం అమలు చేసిన డా .బిఆర్ అంబేడ్కర్ ప్రాణహిత చేవెళ్ళ సుజల స్రవంతి , ఇందిరమ్మ వరద కాలువ , రాజీవ్ దుమ్ముగూడెం & ఇందిరా రుద్రంకోట ఎత్తిపోతల పథకాలు , దేవాదుల , కాంతనపల్లి ప్రాజెక్టులను , పాలమూరు - రంగారెడ్డి , డిండీ ఎత్తిపోతల పథకాలను సమీక్షించి తెలంగాణ అవసరాలకు అను గుణంగా రీఇంజనీరింగ్ చేసుకోవడం జరిగింది .
ఈ పథకాలరీఇంజనీరింగ్ పనులు త్వరితగతిన పూర్తి చేయడానికి ప్రభుత్వం కృషి చేస్తున్నది .
ఈ పనులన్నీ యుద్ధ ప్రాతిపదికన సాగుతున్నాయి .
1 . మిషన్ కాకతీయ :
శతాబ్దాలుగా తెలంగాణ గ్రామీణ సామాజిక , ఆర్థిక వ్యవస్థకు అధరువులుగా ఉన్న గొలుసుకట్టు చెరువుల వ్యవస్థ ఎంతో గొప్పది .
రాష్ట్రంలోని సుమారు 46,500 చెరువులను పునరుద్దరంచడానికి తెలంగాణ ప్రభుత్వం మిషన్ కాకతీయ పేరిట బృహత్తర కార్యక్రమాన్ని చేపట్టింది .
నాలుగు దశల్లో రాష్ట్రంలోని అన్ని జిల్లాలలో , అన్నీ మండలాలలో , అన్ని గ్రామాలలో రాజకీయాలకు అతీతంగా మిషన్ కాకతీయ పథకాన్ని జయప్రదంగా అమలు చేయడం జరిగింది .
మిషన్ కాకతీయ పథకం కింద నాలుగు దశల్లో రూ . 9155.97 కోట్లతో 27,625 చెరువులను పునరుద్దరించడం జరిగింది .
వీటి కింద 20.78 లక్షల ఎకరాల ఆయకట్టు ఉన్నది .
ఇప్పటి వరకు మిషన్ కాకతీయ పథకం కోసం ప్రభుత్వం రూ.5 , 926 కోట్లు ఖర్చు చేయడం జరిగింది .
15 . 15 లక్షల ఎకరాలు చెరువుల కింద స్థిరీకరణ చెందినాయి .
8.42 టిఎంసిల నిల్వసామర్థ్యం పెరిగింది .
చెరువుల కింద వ్యవసాయంతో పాటు చేపల పెంపకం అనూహ్యంగా పెరిగింది .
మిషన్ కాకతీయ కింద పునరుద్దరణ జరిగిన చెరువులు , ఆనకట్టలు , చెక్ డ్యాంలకు వర్షాలు వచ్చినా రాకున్నానికరంగా నీటి సరఫరా జరగాలన్న ఉద్దేశ్యంతో ప్రాజెక్టులతో చెరువులను అనుసంధానం చేసే కార్యక్రమాన్ని ప్రభుత్వం చేపట్టింది .
ప్రాజెక్టుల పరిధిలోకి వచ్చే అన్ని చెరువులను నింపడం ప్రథమ ప్రాధాన్యతగా ప్రభుత్వం ఈ పథకాన్ని చేపట్టింది .
సుమారు 4000 ల కొత్త తూములని నిర్మించడానికి ప్రభుత్వం అనుమతి ఇచ్చింది .
వీటిలో సుమారు 3000 తూముల నిర్మాణం పూర్తి అయ్యింది .
మిగతావి పురోగతిలో ఉన్నాయి .
రాష్ట్రంలో ఉన్నప్రాజెక్టుల ఆయకట్టు పరిధిలో ఉన్న అన్ని నదుల పై , వాగుల పై చెక్ డ్యాంలను నిర్మించి ఆయకట్టు నుంచి తిరిగి నదుల్లోకి , వాగుల్లోకి వచ్చే పడవాటు నీటిని ( Re - generated Water ) ఒడిసి పట్టడానికి వాగుల పునరుజ్జీవన పథకాన్ని ప్రభుత్వం చేపట్టింది .
నదులపై , వాగులపై 1250 చెక్ డ్యాంల నిర్మాణానికి 4200 కోట్లతో ప్రభుత్వం పరిపాలనా అనుమతిని ఇచ్చింది .
ఆన్ని జిల్లాలలో చెక్ డ్యాంల నిర్మాణం కొనసాగుతున్నది .
2 .కాలువల ఆధునికీకరణ :
ఉమ్మడి రాష్ట్రంలో పూర్తి అయిన ప్రాజెక్టుల కాలువల వ్యవస్థ నిర్వాహణను నిర్లక్ష్యం చేయడం వల్ల కాలువలన్నీ పూడికతో నిండిపోయినాయి .
ప్రతిపాదిత ఆయకట్టుకు నీరు సరఫరా చేయలేని స్థితి నెలకోన్నది .
ప్రతిపాదిత ఆయకట్టుకు , వాస్తవ ఆయకట్టుకు తేడా 40 % తగ్గుదల ఉందని ఒక అధ్యయనంలో తేలింది .
ఈ గ్యాప్ పూరించడానికి ప్రభుత్వం ప్రాజెక్టుల కాలువల వ్యవస్థను ఆధునీకరించడానికి నిధులు మంజూరు చేసింది .
శ్రీరాంసాగర్ , నాగార్జునసాగర్ , నిజాంసాగర్ , రాజోలిబండ , వనదుర్గా ప్రాజెక్ట్ ( ఘన్ పూర్ ఆనకట్ట ) , సదర్ మాట్ ఆనకట్ట , మూసి , సాత్నాలా , చెలిమెలవాగు , స్వర్ణ , పాలేరు పాత కాలువ , నల్లవాగు , శనిగరం ప్రాజెక్టుల కాలువల ఆధునీకీకరణ పనులను పూర్తి చేసింది తెలంగాణ ప్రభుత్వం .
ఆధునీకీకరణ అవసరమైన అన్ని ప్రాజెక్టులను దశల వారీగా పూర్తి చేయడం జరుగుతోంది .
పైనవివరించిన కార్యక్రమాలు అన్నీ కూడా ప్రతీ గ్రామీణ నియోజకవర్గానికి అన్నీ మార్గాల ద్వారా కనీసం ఒక లక్ష ఎకరాలకు సాగునీరు అందించాలన్న లక్ష్యంతో సాగుతున్నాయి .
ఈ లక్ష్యాన్ని సాధించడానికి మహారాష్ట్రాతో చారిత్రాత్మక అంతర్రాష్ట్ర ఒప్పందాన్ని కూర్చుకోవడం ఒక మైలు రాయి .
సాగునీటి రంగానికి ప్రతి ఏటా పెద్ద మొత్తంలో బడ్జెట్ కేటాయింపులు చేస్తున్నది ప్రభుత్వం .
భూసేకరణ మరియు పునరావాస కార్యక్రమాలను పెద్ద ఎత్తున చేపట్టింది .
కేంద్ర జల సంఘం ( CWC ) , కేంద్ర అటవీ పర్యావరణ మంత్రిత్వ శాఖ ( MoEF ) , జాతీయ వన్యప్రాణి బోర్డు ( NWB ) తదితర కేంద్ర ప్రభుత్వ సంస్థల నుండి త్వరితగతిన అన్ని చట్టబద్ధ అనుమతులు సాధించడానికి ప్రభుత్వం ప్రత్యేక కృషి చేస్తున్నది .
పనులు చేస్తున్న ఏజెన్సీల సమస్యలను పరిష్కరించడానికి కృషి చేసింది .
గడచిన 6 ఏండ్లలో సాగునీటి రంగంలో తెలంగాణ రాష్ట్రం సాధించిన ఫలితాలు , విజయాలు ఈ విధంగా ఉన్నాయి .
2 . తెలంగాణ ఏర్పాటు తర్వాత సాగునీటి కల్పనకై ప్రాజెక్టులను పూర్తి చేయడానికి , చెరువుల అభివృద్ధి కోసం ప్రభుత్వం రూ . 1.406లక ్షల కోట్లు ఖర్చు చేసింది .
సాగునీటి రంగంపై ఇంత పెద్ద ఎత్తున నిధులను వెచ్చించడం దేశంలోనే ఇది ఒక చరిత్ర .
ఉమ్మడి రాష్ట్రంలో 2004 - 14 మధ్యన పదెండ్లలో తెలంగాణ ప్రాజెక్టుల పై పెట్టిన ఖర్చు కేవలం రూ . 38,000 ల కోట్లు మాత్రమే .
3 .తెలంగాణ ఏర్పాటు తర్వాత పూర్తి అయిన ప్రాజెక్టుల వివరాలు :
1 ) రాజీవ్ భీమా ఎత్తిపోతల పథకం ( >90 % ) 2 ) కోయిల్ సాగర్ 3 ) తుమ్మిళ్ళ ఎత్తిపోతల పథకం 4 ) భక్త రామదాసు ఎత్తిపోతల పథకం 5 ) శ్రీరామ్ సాగర్ రెండో దశ ( >90 % ) , 7 ) మిడ్ మానేరు జలాశయం 8 ) గోదావరి నదిపై కాళేశ్వరం ప్రాజెక్టులో భాగంగా నిర్మించిన లక్ష్మి బ్యారేజి ( మేడిగడ్డ ) , సరస్వతి బ్యారేజి ( అన్నారం ) , పార్వతి బ్యారేజి ( సుందిళ్ల ) , లక్ష్మి , సరస్వతి , పార్వతి పంప్ హౌజ్ లు , 13.5 కిమీ గ్రావిటి కాలువ , నంది , గాయత్రి భూగర్భ పంప్ హౌజ్ లు , కాళేశ్వరం లింక్ - 2 లో 10 మీ వ్యాసం కలిగిన జంట సొరంగాలు , అన్నపూర్ణ , రంగనాయకసాగర్ , కొండపోచమ్మ సాగర్ జలాశయాలు , వాటి అనుబంద పంప్ హౌజ్ లు9 ) శ్రీరాంసాగర్ పునరుజ్జీవన పథకం 10 ) బాగారెడ్డి సింగూరు కాలువలు & సిలారు రాజనరసింహ ఎత్తిపోతల పథకం 11 ) అలిసాగర్ ఎత్తిపోతల పథకం 12 ) గుత్ప ఎత్తిపోతల పథకం 13 ) కిన్నెరసాని కాలువలు 14 ) గొల్లవాగు 15 ) పాలెంవాగు , 16 ) ర్యాలివాగు 17 ) గడ్డెన్నసుద్దవాగు 18 ) చౌటుపల్లి హనుమంత్ రెడ్డి ఎత్తిపోతల పథకం19 ) మత్తడివాగు 20 ) గూడెం ఎత్తిపోతల పథకం 21 ) NTR కాలువ ( బేతుపల్లి వరద కాలువ ) 22 ) గట్టుపొడిచిన వాగు 34 ) దేవాదుల ప్రాజెక్టు కింద 6 లక్షల ఎకరాలకు ఆయకట్టుకునీరు సరఫరాను సుస్థిరం చేయడానికి ఉద్దేశించిన సమ్మక్కసాగర్ బ్యారేజి ( తుపాకులగూడెం ) 2 ) పాక్షికంగా పూర్తి అయి ఆయకట్టుకు సాగునీరు అందిస్తున్న ప్రాజెక్టులు : గోదావరి బేసిన్లో కాళేశ్వరం , దేవాదుల , యెల్లంపల్లి , శ్రీరాంసాగర్ వరద కాలువ , కొమురం భీమ్ బీ కృష్ణా బేసిన్లో ఎలిమినేటి మాధవరెడ్డి ఎస్ఎల్ బిసి , మహాత్మాగాంధి కల్వకుర్తి , జవాహర్ నెట్టెంపాడు ఎత్తిపోతల పథకాలు .
4 .కాళేశ్వరం ప్రాజెక్టు :
కాళేశ్వరం ప్రాజెక్టులో పూర్తి అయిన కొన్ని విభాగాలు పనుల కోణంలో చూసినా , ఖర్చు దృష్ట్యా చూసినా అవి స్వతంత్ర ప్రాజెక్టులుగానే పరిగణించాలి .
కాళేశ్వరం ప్రాజెక్టులో పనులు మొత్తం 7 లింకుల్లో , 28 ప్యాకేజీల్లో వివిధ జిల్లాల్లో పనులు జరుగుతున్నాయి .
ఈ ప్రాజెక్టు పనులు తెలంగాణ రాష్ట్రంలో 13 జిల్లాల్లో విస్తరించి ఉన్నాయి .
20 జిల్లాలకు ప్రయోజనం చేకూరుస్తుంది .
కాళేశ్వరంప్రాజెక్టులో 3 బ్యారేజిలు , 15 జలాశయాలు , మేడిగడ్డ నుంచి కొండపోచమ్మసాగర్ దాకా 10 స్టేజిల ఎత్తిపోతలు , అన్ని లింకుల్లో కలిపి 21 పంప్ హౌజ్ లు , 108 భారీ పంపులు , సర్జ్ ఫూల్స్ , డెలివరీ పైపులు , డెలివరీ సిస్టెర్న్స్ , 98 కిలోమీటర్ల సొరంగాలు , 1531 కిలోమీటర్ల కాలువలు , భారీ విద్యుత్ సబ్ స్టేషన్లు , వందల కిలోమీటర్ల విద్యుత్ లైన్లు.. ...
ఇట్లా అనేక కాంపొనెంట్స్ కాళేశ్వరం ప్రాజెక్టులో ఉన్నాయి .
వీటి ద్వారా 18.25 లక్షల ఎకరాల కొత్త ఆయకట్టుకు , శ్రీరాంసాగర్ , వరద కాలువ , నిజాంసాగర్ , సింగూరు , చెరువుల కింద ఉన్న 26.75 లక్షల ఎకరాల ఆయకట్టు స్థిరీకరణతో మొత్తం 45 లక్షల ఎకరాల ఆయకట్టును సాధించడం కాళేశ్వరం ప్రాజెక్టు లక్ష్యం .
2016 లో ప్రారంభం అయిన కాళేశ్వరం పనుల్లో 2020 నాటికి. ..
అంటే 4ఏ ండ్లలో కొండపోచమ్మసాగర్ జలాశయానికి గోదావరి నీరు చేరడం ఒక అపూర్వమైన విషయం .
మేడిగడ్డ వద్ద ఎఫ్ఆర్ఎల్ 100 మీ , కొండపోచమ్మసాగర్ ఎఫ్ఆర్ఎల్ 618 మీ .
అంటే గోదావరి నీరు నికరంగా 518 మీ ఎత్తుకు చేరినాయి .
అన్నపూర్ణ , రంగనాయకసాగర్ , కొండపోచమ్మసాగర్ జలాశయాల కింద సిద్ధిపేట , దుబ్బాక , గజ్వేల్ , సిరిసిల్లా , హుస్నాబాద్ నియోజకవర్గాల్లో వందలాది చెరువులను నింపడం జరిగింది .
గోదావరి నది పై మూడు బ్యారేజిలు పూర్తి అయిన కారణంగా సుమారు 150 కిమీ పొడవున గోదావరి పునరుజ్జీవనం పొందింది .
మూడేండ్లలోనే ప్రాజెక్టుకు అవసరమైన చట్టబద్ద అనుమతులు అన్ని సాధించడం కూడా ఒక రికార్డే .
అన్ని లింకుల్లో పనులు పూర్తి అయితే 18.25 లక్షల ఎకరాల కొత్త ఆయకట్టుకు సాగునీరు , 26.76 లక్షల ఆయకట్టు స్థిరీకరణ సాధ్యం అవుతుంది .
వ్యవసాయం , తాగునీరు , పరిశ్రమలు , మత్స్య పరిశ్రమ , టూరిజం , పట్ణణాభివృద్ది , పర్యావరణం , దేశీయ జల రవాణా తదితర రంగాలను ప్రభావితం చేసి తెలంగాణా సమగ్ర వికాసానికి దోహదం చేసే ఒక ప్రగతి రథంగా ( Growth Engine ) మారబోతున్నది .
5 ) అట్లానే శ్రీరాంసాగర్ పునరుజ్జీవన పథకాన్ని , భక్త రామదాసు , తుమ్మిళ్ళ ఎత్తిపోతల పథకాలను కూడా రికార్డు సమయంలో పూర్తి చేయడం జరిగింది .
6 ) ప్రాజెక్టుల్లో నీటి నిర్వాహణ :
ప్రాజెక్టులలో నీటి నిర్వాహణకు వినూత్న విధానాలు అవలంభించి అద్భుతమైన ఫలితాలను సాధించడం జరిగింది .
గతంలో ప్రాజెక్టుల్లో నీటి నిర్వాహణ జరిపినప్పుడు ఒక టిఎంసికి 6000 నుంచి 8000 ఎకరాలు మాత్రమే సాగు అయ్యే పరిస్థితి ఉండేది .
తెలంగాణ ప్రభుత్వం అమలు చేసిన టెయిల్ టు హెడ్ ( Tail to Head ) , ఆన్ ఆఫ్ ( On & Off ) విధానాల కారణంగా శ్రీరాంసాగర్ , నాగార్జునసాగర్ , నిజాంసాగర్ ప్రాజెక్టుల్లో ఒక టిఎంసికి 12000 నుంచి 15000 ఎకరాలు సాధించడం జరిగింది .
అత్యుత్తమ నీటి నిర్వాహణకు రాష్ట్ర ప్రభుత్వానికికేంద్ర ప్రభుత్వం నుంచిపురస్కారం కూడా లభించడం విశేషం .
7 ) వివిధ ప్రాజెక్టుల ద్వారా వందలాది చెరువులను నింపడం జరిగింది .
వాటి వివరాలు : కాళేశ్వరం - 227 , నిజాంసాగర్ - 411 , శ్రీరాంసాగర్ - 169 , కడం - 27 , స్వర్ణ - 13 , శ్రీరాంసాగర్ రెండో దశ - 844 , దేవాదుల - 428 , జూరాల - 158 , నెట్టెంపాడు - 78 , రాజోలిబండ - 3 , ఎలిమినేటి మాధవరెడ్డి ఎస్ఎల్ బిసి - 347 , నాగార్జున సాగర్ - 434 , కోయిల్ సాగర్ - 71 , కల్వకుర్తి - 161 , భీమా - 69 , మూసి - 44 , ఆసిఫ్ నహర్ - 58 , రామడుగు - 18 , కౌలాస్ నాలా - 14 , పోచారం - 14 , సుద్దవాగు - 27 , వట్టివాగు - 5 , మత్తడివాగు - 2 , నల్లవాగు - 9 , శనిగరం - 6 , వనదుర్గా ( ఘన్ పూర్ ఆనకట్ట ) - 31 , కోటిపల్లి వాగు - 20 .
8 ) తెలంగాణ రాష్ట్రం ఏర్పడిన నాటి నుంచి ప్రభుత్వం అమలు చేస్తున్న కార్యక్రమాల వలన సాగులోనికి వస్తున్న భూ విస్తీర్ణం క్రమంగా పెరుగున్నది .
జల్ జీవన్ మిషన్
" గడచిన సారి ( మన్ కీ బాత్ కార్యక్రమంలో ) నేను జల్ జీవన్ మిషన్ కార్యక్రమం గురించి ప్రకటించాను .
ఏడాది పూర్తవుతోంది .
అందరికీ రక్షిత తాగునీరు అందించాలనే కల సాకారమవుతోందని తెలియజేయడానికి గర్వపడుతున్నాను .
ఆరోగ్యానికి సంబంధించిన అనేక సమస్యలు ప్రత్యక్షంగా రక్షిత తాగు నీటితోనే ముడిపడి ఉన్నాయి .
దేశ ఆర్ధిక వ్యవస్థను కూడా ఇది ప్రభావితం చేస్తోంది .
అందుకొరకే మేము జల్ జీవన్ మిషన్ కార్యక్రమాన్ని ప్రారంభించాం .
ఇప్పుడు ప్రతిరోజూ లక్ష కుటుంబాలకు కుళాయి కనెక్షన్ ఏర్పాటు చేసి రక్షిత తాగునీరు అందించ గలుగుతున్నామని తెలియజేయడానికి సంతోషిస్తున్నాను .
గత ఏడాది 2క ోట్ల కుటుంబాలకు ముఖ్యంగా అటవీ ప్రాంతంలో , మారుమూల గ్రామాలలో నివసిస్తున్న గిరిజనులకు కుళాయి నీరు అందించగలిగాం .
ఒక బృహత్తర ప్రచార కార్యక్రమం చేపట్టాం .
జల్ జీవన్ మిషన్ ద్వారా దేశంలో ఆరోగ్యకరమైన పోటీతత్వం ఏర్పడింది . 
జిల్లాలు , పట్టణాలు , రాష్ట్రాల మధ్య ఆరోగ్యకరమైన పోటీ నెలకొన్నది .
ప్రధానమంత్రి కలలుకన్న ' జల్ జీవన్ మిషన్ ' తమతమ ప్రాంతాలలో వీలైనంత త్వరగా పూర్తి చేయాలని అనుకుంటున్నారు .
' జల్ జీవన్ మిషన్ ' తోనే సహకార పూర్వకమైన , పోటీతత్వం కలిగిన నూతన ఫెడరల్ వ్యవస్థ ముడిపడి ఉన్నది .
ఈదిశగా మనం ముందుకు సాగుతున్నాం. "
ఆగష్టు 15 , 2020
" త్వరలో జల్ జీవన్ మిషన్ కార్యక్రమాన్ని చేపట్టనున్నామని నేను ఈరోజు ఎర్రకోట బురుజులపై నుండి ప్రకటిస్తున్నాను .
కేంద్రరాష్ర్ట ప్రభుత్వాలు సంయుక్తంగా జల్ జీవన్ మిషన్ కార్యక్రమాన్ని అమలు చేస్తాయి .
ఈ కార్యక్రమం కోసం రాబొయె సంవత్సరాలలో రూ .
3.50 కోట్లుకు పైగా నిధులను ఖర్చు చేయాలని నిర్ణయించాం. "
శ్రీ నరేంద్ర మోదీ
సాగు విస్తీర్ణం పెరుగుదల వివరాలు లక్షల ఎకరాలలో ప్రాజెక్టులను పూర్తి చేసినందు వలన సాగునీటి సౌకర్యం పెరగడం , భూగర్భ జలాలుగణనీయంగా వృద్ధి కావడంతో ప్రాజెక్టుల కింద , బోరు బావుల కింద రాష్ట్రంలో సాగు విస్తీర్ణం పెరిగింది .
2020 సంవత్సరంలో సేకరించిన ధాన్యంలో 52 శాతం తెలంగాణ రాష్ట్రం నుంచే సేకరించామని భారత ఆహార సంస్థ ప్రకటించడం గమనార్హం .
9 ) రాష్ట్రంలోని అన్నీగ్రామాల్లో , పట్టణాల్లో ఇంటింటికి స్వచ్చమైన తాగునీటిని నల్లా ద్వారా అందించాలన్న లక్ష్యంతో ప్రారంభించిన పథకం మిషన్ భగీరథ .
మిషన్ భగీరథ కోసం రాష్ట్రంలో ఉన్న అన్నీ జలాశయాల్లో 10 శాతం నీటిని కేటాయించిది ప్రభుత్వం .
