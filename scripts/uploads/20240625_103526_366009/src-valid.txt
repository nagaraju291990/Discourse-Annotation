నాకు ఇప్పుడు కూడా అనుమానమే. 
ఆమెకు చిరునామా తెలిసి ఉండవచ్చు. 
బహుశా ఆమె తన భర్తను వెదుకుట లేదేమో? 
పీర్హుస్సేన్ సహాయంతో ఆమెతో మాట్లాడుతున్నాను. 
గంటన్నర తరువాత అర్థం చేసుకోగలిగాను, ఆమె కథ సారాంశం ఇది..
..
30 సంవత్సరాలు గడిచిపోయాయి. 
నా భర్త ఫజ్జా లాహోర్ వచ్చాడు. 
గ్రామంలోని ఇతర యువకులలా అతను కూడా డబ్బు పెద్ద పట్టణం పోయి సంపాదించాలనుకున్నాడు. 
అప్పుడు నేను అన్నాను" మనకు పెద్దవాళ్లు ఇచ్చింది చాలా ఉంది. 
8-10 గేదెలున్నాయి. 
సాగు చేసుకోవడానికి భూమి ఉంది. 
మనం కష్టపడి పని చేద్దాం. 
ఇది మనకు సరిపోతుంది". 
మా అత్తగారు కూడా నచ్చచెప్పింది. 
నేను అప్పటికి చిన్నదాన్ని. 
" లాహోర్లో డబ్బు చాలా దొరుకుతుందన్నాడు. 
అందరూ వెళ్తున్నారు. 
నేను వెళ్లకూడదన్నారు. 
ఏడునెలలకు ఆపిల్ పువ్వులు పూస్తాయి. 
పువ్వులు పుసేసరకి నేను కూడా తిరిగి వస్తాను" అని చెప్పి బయలుదేరి వచ్చాడు. 
నేను ఏడుస్తూ ఉండేదాన్ని. 
అత్తగారు నేను పనంతా చేస్తుండేవాళ్లం. 
పొలంలో నాగలి మేమే నడిపించేవాళ్లం. 
అత్తగారికి కోపం వచ్చేది. 
" ఇటువంటివాడికంటే కొడుకు పుట్టకపోతే బాగుండేది" అని అనేది. 
ఒక సంవత్సరం గడిచింది. 
రెండు సం|| లు గడిచాయి. 
నేను రోజు ఏడుస్తూనే ఉన్నాను. 
మంచు కురియటంతోనే అందరూ ఇంటికి తిరిగి వచ్చారు. 
నా భర్త మాత్రం రాలేదు. 
మరో రెండు సం|| లు గడిచిపోయాయి. 
రహమాన్ లాహోర్ నుండి వచ్చాడు. 
వస్తూ ఫజ్జా ఉత్తరం ఒకటి తెచ్చాడు. 
" నన్ను పోలీసులు ఒక విషయంలో అన్యాయంగా పట్టుకున్నారు. 
కొన్ని రూపాయలు పంపిస్తే నేను తిరిగి వస్తాను" అని రాసాడు ఆ ఉత్తరంలో. 
నేను మా అత్తగారు చాలా ఏడ్చాం. 
రెండు గేదెలు అమ్మేసాం. 
అతనికి40 రూ|| లు పంపించాం. 
మా అత్తగారికి తెలియకుండా పోస్టుమెన్ _ తో ఒక ఉత్తరం కూడా రాయించాను. 
అందులో" త్వరగా రా అని, అమ్మ నీ మీద కోపంతో ఉంది. 
అమ్మకు జబ్బు చేసింది. 
నేను ఏడుస్తున్నాను. 
నాకు భయం వేస్తుంది. 
నీవు త్వరగా ఇంటికి రా. 
అత్తగారు నన్ను తిడుతుంది. 
నేను నిన్ను పంపించానని అంది. 
నీవు నాతో గొడవపడి వెళ్లిపోయావంటుంది. 
ఇప్పుడు ఇక్కడ ఒంటరిగా పని జరగటం లేదు. 
నీవు లేకుండా చాలా కష్టంగా ఉంది..
. 
" డబ్బుకి రశీదు వచ్చింది. 
క్రింద వేలిముద్ర ఉంది. 
దాని పక్కన ఉర్దూలో రాయబడి ఉంది- ` ఫజ్జా'. 
సాక్షి సంతకం కూడా ఉంది. 
ఉత్తరానికి జవాబు మాత్రం రాలేదు. 
ఇట్లా సం|| లు గడిచిపోతున్నాయి. 
ఫజ్జా తిరిగి రాలేదు. 
లాహోర్, అమృత్_సర్ నుండి వచ్చేవాళ్లతో అప్పుడప్పుడు విషయం తెలిసేది పోలిసులు పట్టుకుపోయారని, ఒకప్పుడు నౌకరు దొరికిందని, మరి ఒకప్పుడు దుకాణందారు వద్ద గొప్పవాడు అయినాడని. 
ఇంతలో అత్తగారికి జబ్బు చేసి మరణించింది. 
పారు పెళ్లి తరువాత అయింది. 
వారికి ఇద్దరు పిల్లలు కలిగారు. 
కూతురు ఇంటిపని చేస్తుంది. 
కూతురికి కొడుకు కూడా పుట్టాడు. 
మామ్_చూ భార్య చనిపోయినా పిల్లలు అతనికి తోడుగా ఉన్నారు. 
తొమ్మిది సం|| లు గడిచిపోయాయి. 
లాహోర్ నుంచి ఒక మనిషి ఉత్తరం తెచ్చాడు. 
అందులో" నేను జబ్బు పడ్డాను. 
ఖర్చులకు డబ్బు లేదు. 
చాలా కష్టంగా ఉంది. 
ఎలాగైనా ఖర్చులకు డబ్బు పంపించు. 
నేను వచ్చేస్తాను. 
" అని రాసి ఉంది. 
నేను మళ్లీ గేదెను అమ్మేసాను. 
రెండు చెట్లు సగం ధరకే అమ్మేసాను. 
అతనికి40 రూ|| లు పోస్టు ద్వారా మనియార్డర్ పంపించాను. 
ఉత్తరం కూడా రాయించాను. 
" ఇప్పుడు నేను ఒంటరిగా ఉన్నాను. 
మీ తల్లికూడా చనిపోయింది. 
గ్రామస్థులంతా నాకు శత్రువులు అవుతున్నారు. 
భర్త లేకుండా ఏమి జీవితం? 
కొందరు పొలాలు కొనేసుకుంటున్నారు, అందరికి ఇద్దరు, ముగ్గురు పిల్లలున్నారు. 
అందరు పనులు చేసేవారే. 
నాకు ఎవరూ లేరు. 
ఇప్పుడు నాకు భయం వేస్తుంది. 
నేను జబ్బు పడిఉన్నాను. 
నీ సంపాదన నాకు అవసరం లేదు. 
నీవు చాలు. 
వెంటనే రా! ఆలస్యం చెయ్యకు. 
" వారి ఉత్తరం వచ్చింది. 
నేను కంగారుపడ్డాను-" నేను తప్పకుండా వస్తాను. 
నిన్ను కూడా లాహోర్ తీసుకువస్తాను. 
లాహోర్ _ లో వ్యాపారం చేస్తున్నాను. 
ఇక్కడ చాలా బావుంది నీవు ఏమి బెంగ పెట్టుకోవద్దు. 
నీకు నగలు చేయిస్తాను" అని జవాబు ఉంది. 
ఆమె తిరిగి ఉత్తరం రాయించింది. 
" నీవు ఇంటికి వచ్చేయి. 
ఇంటిలో ఉండటమే మంచిది. 
వేరే చోట కాళ్లు నిలబడవు. 
పశువులు, పొలాలకు నష్టం కలుగుతుంది. 
నీవు వస్తే అంతా బాగవుతుంది. 
నేను ఇంకా వయస్సులోనే ఉన్నాను. 
కాళ్లు చేతులు మంచిగానే ఉన్నాయి. 
మనకి పిల్లలు కల్గుతారు. 
అప్పుడు అంతా ఉంటుంది" అని ఉత్తరం రాయించింది. 
కానీ ఎవరూ రాలేదు. 
ఉత్తరం కూడా మళ్లీ రాలేదు. 
నేను చాలాసార్లు జబ్బు పడ్డాను. 
ఇంట్లోకి ఎవరూ రాలేదు. 
మామ్_చూ నీళ్లు నింపి ఇచ్చేవాడు. 
గేదే పాలు తీసి పట్టుకుపోయేవాడు. 
ఇంకా6 సం|| లు గడిచిపోయాయి. 
మామ్_చూ అన్నాడు-" నీవు రావని, యవ్వనంలోనే కాళ్లు చేతులు ఆడతాయి. 
పని చేసుకోగలుగుతావు,5-7 సం|| లు విషయం. 
అటు తరువాత కూలబడి పోతావు. 
అప్పుడు ఏమి చేస్తావు? 
నన్ను పెళ్లి చేసుకో. 
నా కొడుకు ఉన్నాడు. 
ఇద్దరికీ సంపాదించి పెడతాడు. 
నీకు కూడా పిల్లలు పుడితే బావుంటుంది. 
లేకపోతే ఏమి చేస్తావు? 
" అన్నాడు. 
నేను ఏడవటం మొదలుపెట్టాను. 
నేను అన్నాను-" కాదు ఫజ్జా నా మనిషి. 
అతను వస్తాడు. 
అప్పుడే నా ఇల్లు అవుతుంది. 
తాను వచ్చేస్తాడు. 
" మూడు సం|| లు తరువాత తిరిగి ఫజ్జా ఉత్తరం వచ్చింది. 
అందులో" ఒక పెద్ద మనిషికి నేను అప్పు తీర్చలేదు. 
బంధించబడినాను,30 రూ|| లు పంపించు. 
నేను వచ్చేస్తాను. 
అని రాసినాడు. 
ఇప్పుడు భూమిలో కొంత భాగం మీద అప్పు తీసుకొన్నాను. 
పోస్టాఫీసు ద్వారా డబ్బు పంపించాను. 
ఇంకా ఇట్లా ఉత్తరం రాయించాను-" నీవు లేక అంతా నాశనం అవుతుంది. 
నువ్వు మొత్తం వయస్సంతా పరదేశంలోనే గడిపావు. 
ఇప్పుడు వచ్చి ఇల్లు నిలబెట్టుకో. 
అందరికి కొడుకులు సంపాదిస్తున్నారు. 
నేను ఒక్కదానినే ముసలిదానిని చస్తున్నాను. 
" ఎవరూ రాలేదు. 
ఉత్తరం కూడా రాలేదు. 
అతను ఇంకో పెళ్లి చేసుకున్నాడని విన్నాను. 
నేను అతనికి ఉత్తరం రాయించాను-" నీవు చాలా చెడ్డ పని చేశావు..
బహుశా మంచి పనే చేసావేమో. 
నీవు రా! ఆమెను తీసుకురా! నేను మీ ఇద్దరికి సేవ చేస్తాను. 
నాకు కూడా కొంచెం తిండి పెట్టండి. 
ఇంత జరిగితే చాలు నీవు రా!" ఎవరు రాలేదు. 
నేను అలసిపోయాను. 
ఇప్పుడు పశువుల పని, పొలం పని ఏమిచేయలేకపోతున్నాను. 
నా వయస్సు ఉడిగిపోయింది. 
అతని కొరకు చాలా భరించాను. 
ఇప్పుడు అతన్ని తీసుకు _ వెళ్దామని వచ్చాను. 
అతన్ని వెదికి చెబుతాను. 
" ఇంటికి ఎందుకు చెప్పని? 
ఇంటిని ఎందుకు పాడుచేశావని? 
ఇక నడువు. 
ఇంక ఏమి లేదు. 
మనకి పిల్లలు లేరు. 
మనం నాలుగు రోజులు కలసి ఉందాం. 
ఎవరు ముందర చనిపోతే తరువాతవాళ్లు ఇంత మట్టి వేస్తారు..
. 
" అని ఆమె వెక్కి వెక్కి ఏడవసాగింది, నేను ఆమె నుదుటి రాతను గురించి ఆలోచిస్తున్నాను. 
ఆమెను అడిగాను. 
" ఈ జాకెట్ ఫజ్జాదా? 
" అని. 
ఆమె తలూపి అవునంది. 
ఇంత మోసం తరువాత కూడా ఆమె ఆ జాకెట్తో ఉంది. 
ఆమె మనస్సులో ఇప్పటికీ ఉత్సాహం ఉంది. 
బహుశా ఆమె అతనిని పెండ్లికొడుకుని అలంకరించినట్లు, అలంకరించి తీసుకుపోవాలనుకుంటుంది. 
నేను అడిగాను-" ఈ కత్తి ఎవరిది? 
" కళ్లు తుడుచుకుంటూ ఆమె చెప్పింది-" నాదే!". 
" కత్తి నీవు ఏం చేసుకుంటావు? 
"- అన్నాను. 
ఆమె నిశ్శబ్దంగా ఉండిపోయింది. 
కొంచెంసేపు ఆగి ఫీర్హుస్సేన్ _ తో మళ్లీ అదే ప్రశ్న అడిగాను. 
ఆమె జవాబు చెప్పింది-" ఫజ్జా నా మొత్తం జీవితం నాశనం చేసాడు. 
నేను అతని కోసం చాలా భరించాను. 
వాడి వలన నేను సంతానహీనురాలిని అయినాను. 
ఇప్పుడు అతను నాతో రావాలి. 
రాకపోతే నేను అతన్ని అంతం చేస్తాను. 
" విని నేను హడలిపోయాను. 
అయినా ఆమె మీద కోపం రాలేదు. 
నాకు ఆమె అంటే అసహ్యం కలగలేదు. 
పోలీసుస్టేషన్లోనే ఈ స్త్రీ ఉండి హత్య చేయాలన్న తన అభిప్రాయాన్ని నెమ్మది, నెమ్మదిగా చెబుతుంది..
. 
ఫీర్_హుస్సేను ఆమె కత్తిని పెట్టెలో పెట్టాడు. 
ఫజ్జాని వెతకటం మొదలుపెట్టాం. 
పట్టణంలో ఉన్న రౌడీలను అందరిని గాలించాం. 
వారిలో ఫాజ్జా ఉన్నాడు. 
ఫజ్జా, ఫైజూ, ఫజలూ, ఫజలేఖాంలలో రఫియా ఫజ్జా ఎవరు? 
తెలుసుకోవడానికి ఆమెను ఆమె భర్త గుర్తులు అడిగాము. 
ఆమె చెప్పింది-" చూడటానికి చాలా బాగుంటాడు. 
యువకుడు. 
మంచి గడ్డం మీసం ఉన్నాయి. 
ఎడం మడిమ మీద ఒక చిన్న గుర్తుంది. 
" ఎడం వైపు దెబ్బ గురుతా? 
అప్పుడు తెలిసింది. 
వాడు హీరామండీఫజ్జా అని. 
జమానతు ఇవ్వలేకపోయాడు, అందువలన109 చట్టం క్రింద లాహోర్ సెంట్రల్ జైలులో శిక్ష అనుభవిస్తున్నాడు. 
ఈ విషయం రఫియాతో చెప్పవలసింది కాదు. 
షాహెబును కలిసాము. 
సిఫారసు చేయించాము. 
ఫజ్జాకి జమానత్ ఇప్పించాము. 
ఫజ్జాను విడిగా కలిసాం. 
ఇప్పుడు ఇంటికి పోయి సుఖంగా ఉండటానికి ఏర్పాట్లు చేస్తామని చెప్పాం. 
ఫజ్జాని తీసుకువచ్చి రఫియా ఎదురుగా నిలబెట్టాము. 
కానీ వాళ్లిద్దరూ ఒకరికొకరు గుర్తుపట్టలేక పోయారు. 
బహుశా రఫియా23-24 సం|| ల యువకుడైన ఫజ్జా గురించి ఆశిస్తూ ఉండవచ్చు. 
ఫీర్హుస్సేన్ వారిద్దరిని పరిచయం చేసాడు. 
చాలాసేపటి వరకు రఫియా మాట్లాడ లేదు. 
ఆమె ముఖం నుండి ఒక మాట కూడా రాలేదు. 
ఫజ్జా జుట్టు తెల్లబడి పోయింది. 
నుదురు ముడుతలు పడిపోయింది. 
కళ్లు చిన్నవయినాయి. 
పళ్లు ఊడిపోయినాయి. 
ఆమె ఈ ఫజ్జాను గుర్తుపట్టలేక పోయింది. 
ఆమె అతడే తన ఫజ్జా అని అంగీకరించలేకపోయింది, ఇతని కోసం తన పూర్తి జీవితాన్ని అంకితం చేసింది. 
ఆమె ఒక నిట్టూర్పు విడిచింది. 
ఏమి మాట్లాడలేదు. 
తల ఆడించింది. 
ఒక పక్కకు తొలగిపోయింది. 
దుప్పటితో మొహం కప్పుకుంది. 
చాలాసేపటి వరకు ఏడుస్తూనే ఉంది..
. 
ఏడుస్తూనే ఉంది. 
ఎవరు ఏమి మాట్లాడలేకపోయారు, ఆమెతో ఏమి చెప్పటానికి ఎవరు సాహసించలేక పోయారు. 
సాయంత్రానికి ఫీర్హుస్సేన్ ఆమెను సముదాయించాడు. 
" ఫజ్జాను తీసుకుని ఇంటికి వెళ్లిపొమ్మని చెప్పాడు. 
" ఆమె కనుల నుండి అగ్ని కణాలు బయటకు వస్తున్నాయి. 
ఆమె తిడుతూ చెప్పింది. 
" వీడు మోసగాడు, దగాకోరు. 
ఈ మోసగాడు నన్ను నాశనం చేసాడు. 
నేను వీడి మొహం చూడను" అని అంది. 
రఫియా ఆ జాకెట్ను అక్కడే వదిలివేసింది. 
తన మూట, దుప్పటి తీసుకొని బయటకు నడిచింది. 
నేను ఏమి చెప్పలేకపోయాను, మనస్సులో అనుకున్నాను- ` ఇదే30 సంవత్సరాల ప్రేమ సాధన ఫలితం' అని. 
*** 
పూలమొక్కల పెంపకం _ విశేషాలు1. 
ఉత్సవాలు, పండుగలు, పెళ్లిళ్లకు పూలను బాగా వాడతాం. 
2. 
పూల దండలు, పుష్పగుచ్ఛాల తయారీకి పూలు ఉపయోగిస్తారు. 
3. 
గులాబి, మల్లె, సంపెంగల నుండి అత్తరు తయారుచేస్తారు. 
4. 
మన దేశంలో వార్షికంగా205 కోట్ల రూపాయల విలువ చేసే21 వేల టన్నుల పుష్పాలను వాడుతున్నారు. 
5. 
1994 _95 సంవత్సరంలో మనదేశం నుండి30 కోట్ల రూపాయల విలువ గల పూలను ఎగుమతి చేశారని అంచనా. 
6. 
మనదేశంలో పలురకాల వాతావరణంగల వివిధ ప్రాంతాలున్నాయి. 
చాలా రకాల పూలు సాగుచేయవచ్చు. 
7. 
జాతీయ వ్యవసాయ కమీషన్ ఈ శతాబ్దాంతానికి మనదేశంలో50 వేల హెక్టార్లలో పూల తోటలు పెంచాలని సూచన చేసింది. 
ఆ ఊరి పేరు దామెర. 
నగరానికి దగ్గరలోనే ఉంది. 
వ్యవసాయం అక్కడి ప్రజల ప్రధాన వృత్తి. 
కష్టజీవులు. 
కాలువలు లేనప్పటికి, పెద్ద చెరువులు, బావుల ద్వారా నీటి వసతి ఉంది. 
రాములు ఒక చిన్న రైతు. 
యువకుడు, తెలివిగలవాడు. 
వచ్చిన రాబడితో కాలం గడుపుతున్నాడు. 
రాములిది చిన్న కుటుంబం. 
ఒక పాప, ఒక బాబు. 
తాను అంతగా చదవకున్నా, తన పిల్లలను బాగా చదివించాలని ఆశ. 
పెద్ద చదువులంటే మాటలా? 
డబ్బు కావాలి. 
ఇప్పటినుండీ కొంత దాచిపెట్టనిదే లాభంలేదు. 
కాని సంపాదన పెరిగే దారేది? 
అని బాధపడసాగాడు రాములు. 
తీరిక సమయంలో రాములు ఈ విషయమే ఆలోచించేవాడు. 
పంతులును సలహా అడగాలి. 
ఏదైనా ఉపాయం చెప్పకపోడు అనుకుంటూ, పంతులు ఇంటికి చేరాడు రాములు. 
పంతులు కొడుకు రాజు కనిపించాడు. 
రాజు ఊరి పాఠశాలలో తనతో చదినవాడే. 
తాను పైచదువులకు పట్నం పోలేక పోయాడు. 
రాజు పట్నంలో వ్యవసాయానికి సంబంధించిన కోర్సు చదువుతున్నాడు. 
రాములును చూసిన రాజు ఏం..
. 
రాములు..
. 
బాగున్నావా? 
అంటూ పలకరించాడు. 
రాములు: బాగానే ఉన్నా..
. 
నీ చదువు అయిపోయిందా? 
రాజు: అయిపోయింది రాములూ..
. 
ఇక మన ఊరిలోనే ఉండి వ్యవసాయం చేస్తా. 
రాములు: అదేమిటి? 
ఇంత చదివి సర్కారు నొకరీ చెయ్యవా ఏమిటి? 
రాజు: రాములూ..
. 
సర్కారు నొకరీలు అందరికీ ఎలా దొరుకుతాయి? 
మాకు ఉన్న భూమిలోనే సాగుచేస్తా. 
అది సరే గాని, నీ సంసారం ఎలా ఉంది? 
పిల్లలు బాగా చదువుతున్నారా? 
రాములు: ఇప్పటికైతే ఫరవాలేదు. 
బాగానే చదువుతున్నారు. 
ముందే ఎలా ఉంటుందో ఏమో? 
రాజు: అదేమిటి, అలా అంటావు. 
సంగతి ఏమిటో సరిగా చెప్పు. 
రాములు: అదే పిల్లలను బాగా చదివించాలనుకుంటున్నా..
. 
ఎంత డబ్బు కావాలో ఏమిటో? 
రాజు: నిజమే! పెద్ద చదువులు చదవడానికి డబ్బు కావాలి. 
ఐతే మంచి మార్కులు తెచ్చుకుంటే స్కాలర్_షిప్ ఇస్తారు. 
అయినా నీవు కొంతైనా ఖర్చు చేయాల్సిఉంటుంది. 
రాములు: అదే..
. 
ఏం చేయాలో తెలియకుండా ఉంది. 
ఉన్నదాంతో చదివించడం కష్టం. 
ఆదాయం పెరిగే దారేదైనా ఉంటే చెప్పరాదు? 
రాజు: అదేం రాములూ..
. 
కష్టపడి ఏదైనా ఒక పని చేస్తే ఆదాయం పెరగకపోదు. 
రాములు: ఈ ఊరిలోనే నేనేమి చేయగలను పంతులూ? 
రాజు: అలా నిరాశపడకు. 
పనికోసం పట్నం పోవాల్సిన అవసరం లేదు. 
ఈ ఊరిలోనే, నీకు ఉన్న నేలలోనే పని చేసుకోవచ్చు. 
మరింత ఆదాయం పొందవచ్చు. 
రాములు: అదెలాగంటారు? 
రాజు: మన ఊరు నగరానికి దగ్గరే ఉంది కదా. 
మీ బావి దగ్గర కొంత భూమిలో పూలమొక్కలు పెంచావనుకో..
. 
నీకు మంచి ఆదాయం లభిస్తుంది. 
రాములు: పూల మొక్కల పెంపకం గూర్చి నా కంతగా తెలవదు కదా! రాజు: నీకెందుకు..
. 
నేను లేనూ..
. 
ఇక నేను ఇక్కడే ఉంటాను కదా! అన్ని విషయాలు వివరంగా చెబుతాను. 
నీకే అనుమానం వచ్చినా నన్నడుగు. 
సరేనా..
. 
రాములు: మంచిది రేపు మళ్లీ వస్తా..
. 
రాజు: సరే అలాగే..
. 
1 ఈఈ మరునాడు సాయంత్రం రాములు రాజు ఇంటికి చేరాడు. 
రాజు చెప్పసాగాడు. 
పూలు ఎంతో విలువైనవి. 
పూలదండలు, పూలగుత్తులు, పండుగలు, పెళ్లిళ్లు, అలంకరణలో పూలు వాడతారు. 
పూల నుండి అత్తర్లు తయారుచేస్తారు. 
పట్టణాలు, నగరాల్లో పూలకు బాగా గిరాకీ ఉంటుంది. 
పూలను సాగుచేసి మంచి ఆదాయం పొందవచ్చు. 
వివిధ కాలాలలో పూసే పూలను సాగుచేయడంవలన, సంవత్సరం పొడవునా ఆదాయం వస్తుంది. 
పైగా నీరు ఎక్కువగా అవసరం ఉండదు. 
రాములు: అలాగా..
. 
అయితే ఏయే పూలు పెంచితే మంచిదో చెప్పవూ. 
రాజు: బంతి, చేమంతి, గులాబి, కనకాంబరాలు, మల్లెలు..
. 
ఇలా ఎన్నో పూలను పెంచవచ్చు. 
రాములు: అయితే పూలచెట్లను పెంచడానికి మొదట ఏంచేయాలి? 
రాజు: మొదట నేలను అనువుగా తయారుచేసుకోవాలి. 
రాములు: అదెలాగా? 
రాజు: మొక్కలు నాటడానికి8 _10 రోజుల ముందుగా భూమిని తయారుచేసుకోవాలి. 
నేలను రెండుసార్లు తవ్వాలి. 
మూడవ సారి తవ్వినపుడు ఎరువు వేయాలి. 
20 అడుగుల భూమికి మూడు బుట్టల కంపోస్ట్ ఎరువు వేసి బాగా కలపాలి. 
నేలను సమం చేయాలి. 
కొన్ని రోజులు అలాగే ఉంచాలి. 
కాబట్టి ఎండ బాగా తగిలి హాని చేసే పురుగులు చనిపోతాయి. 
చాలాసార్లు తవ్వడం వల్ల నేల గుల్లబారుతుంది. 
మొక్కల వేర్లు బాగా వ్యాపిస్తాయి. 
రాములు: సరే..
. 
ఆ తరువాత ఏమి చేయాలి? 
రాజు: ఒక్కో పూలమొక్క సాగుకు సంబంధించిన విషయాలు వేరువేరుగా ఉంటాయి. 
వాటిని జాగ్రత్తగా పాటించాలి. 
రాములు: చెప్పండి శ్రద్ధగా వింటాను. 
రాజు: మొదట చేమంతిని తీసుకొందాం. 
చేమంతి నవంబర్ నుంచి ఫిబ్రవరి వరకు పూసుతుంది. 
సీజన్ అయిన తరువాత పెద్ద మొక్కను తవ్వితీయాలి. 
గడ్డను విడదీసి వేరుతో సహా విడిగా నాటుకోవాలి. 
పెద్దమొక్క చుట్టూ వచ్చిన పిలకమొక్కలను కూడా తీసి నాటుకోంటే, మరు సంవత్సరానికి బాగా పూస్తాయి. 
ప్రతి సంవత్సరం ఇలా స్థలం మారిస్తే, పువ్వులు పెద్దగా ఎక్కువగా పూస్తాయి. 
రాములు: చేమంతి నాటడానికి ముందు భూమిని ఎలా తయారుచేసుకోవాలి? 
రాజు: నేలను మెత్తగా దున్నాలి. 
ఆ తరువాత బాగా మాగిన పశువుల ఎరువు, కుళ్లిన ఆకులు, ఆముదం పిండివేసి మట్టిలో కలపాలి. 
కొద్ది పాళ్లలో భాస్వరం, పొటాష్, సూపర్ ఫాస్పేట్_ను వేయాలి. 
రాములు: చేమంతిలో మంచి రకాలు ఏవి? 
రాజు:,,, రకాలు అధిక దిగుబడినిస్తాయి. 
రాములు: చేమంతి సాగులో తీసుకోవలసిన జాగ్రత్తలు గూర్చి చెప్పండి. 
రాజు: మొక్క మొక్కకూ మధ్య సుమారు అడుగు దూరం ఉండాలి. 
నాటిన మూడు రోజులకు మడిని నీటితో మరోసారి తడపాలి. 
ఆ తరువాత వారానికోసారి నీరు ఇస్తేచాలు. 
చలి కాలం దాకా పూలు పూస్తాయి. 
4 _6 రోజులకొకసారి పూలను కోయాలి. 
రాములు: ఆహా!..
. 
అలాగా..
. 
రాజు: ఇలా మొదటి పంట చేతికందిన తరువాత మొక్కలను నేల మట్టానికి లేదా5 సెంటీమీటర్ల ఎత్తులో కత్తిరించి వెయ్యాలి. 
మొక్క మొదళ్లలోని మట్టిని ఎగతోయ్యాలి. 
సూపేర్ ఫాస్పేట్, పశువుల ఎరువును కలిపి నీరు పెట్టాలి. 
కొన్ని రోజులకు మరోపంట చేతికి వస్తుంది. 
రాములు: చేమంతికి వ్యాధులేవీ రావా? 
రాజు: పేను బంక, ఎర్ర నల్లి, ఆకులను, పూలను తినే గొంగళి పురుగులకు ఒక లీటరు నీటిలో రెండు మిల్లీలీటర్ల మోనోక్రోటోఫాస్ లేదా మలాధియాన్ చల్లాలి. 
ఆకు మచ్చకు బావిస్టిన్ ఒక లీటరు నీటికి ఒక గ్రాము, వేరుకుళ్లు, ఎండుతెగుళ్లకు కాప్టాన్ ఒక లీటరు నీటికి2 గ్రాములు కలిపి నేల తడిచేలా పిచికారి చేయాలి. 
1 ఈఈఈ రాజు: ఈ రోజున కనకాంబరాల గూర్చి చెబుతాను. 
కనకాంబరాలు పసుపు, ఇటుక, కనకాంబరం రంగులలో ఉంటాయి. 
వీటిని నారు వేసి పెంచాలి. 
కనకాంబరాలు2 _3 రోజుల వరకు వాడిపోవు. 
చేమంతిలాగే పెద్దమొక్క చుట్టూ చిన్న మొక్కలు వస్తాయి. 
వీటిని కాస్త ఎదగనిచ్చి తీసి విడిగా నాటుకోవాలి. 
రాములు: వీటిలో ముఖ్యమైన రకాలు ఏవంటారు? 
రాజు: రెండు రకాలు ముఖ్యమైనవి. 
నారింజ, పసుపు రంగుల్లో ఉంటాయి. 
వీటిని విత్తనాలు, కొమ్మంట్ల ద్వారా వ్యాప్తి చెయ్యవచ్చు. 
రాములు: కనకాంబరాలు సాగులో తీసుకోవలసిన జాగ్రత్తలు చెప్పరూ? 
రాజు: కనకాంబరాలు నాటే ప్రదేశాన్ని తవ్వి, మెత్తగా తయారుచేసుకోవాలి. 
పశువుల ఎరువు కలిపి, నేలను బోదెలుగా చేసుకోవాలి. 
కనకాంబరాలను బోదెల మీద నాటాలి. 
మొక్క మొక్కకూ మధ్య అడుగు దూరం ఉండాలి. 
నాటే ముందు మొక్క వేళ్లను సెరసాస్_లో ముంచి నాటితే, మొక్కకు తెగులు సోకదు. 
రాములు: మరేం జాగ్రత్తలు తీసుకోవాలి? 
రాజు: నాటిన తరువాత వారానికి రెండుసార్లు, ఆ తరువాత వారానికి ఒకసారి నీళ్లతో తడపాలి. 
రాములు: నారు మొక్కలను పెంచవచ్చా? 
రాజు: విత్తనాలను చల్లి, నారు తయారుచేసుకోని, నారును బోదెలలో నాటుకోవచ్చు. 
కొంతమేరకు నేలను మెత్తగా తయారుచేసుకోని విత్తనాలు చల్లుకోవాలి. 
నారుమొక్కలపై5 శాతం చల్లితే నారు మొక్కలను కొరికి తినే పురుగులు రావు. 
తరువాత ఒక లీటరు నీటిలో ఒక గ్రాము సెరసాస్ కొద్దిగా అమోనియం సల్ఫేటు చల్లాలి. 
రాములు: ఎన్ని రోజులకు నాటుకోవాలి? 
రాజు: నారు వేసిన50 రోజులకు నాటుకోవచ్చు. 
మొక్కలు బాగా ఎదగడానికి పశువుల ఎరువు అవసరం. 
వేరుశనగపిండిని అమోనియంసల్ఫేటుతో కలిపి వాడవచ్చు. 
2 వంతుల పిండికి ఒక వంతు అమోనియం సల్ఫేటు కలిపి వెయ్యాలి. 
మొక్కలు నాటిన నెలరోజుల తరువాత ఒకసారి, ఆరు నెలల తరువాత మరోసారి పిండివేస్తే చాలు. 
రాములు: కనకాంబరాలు ఎన్ని రోజులకు పూస్తాయి? 
రాజు: మూడు మాసాల్లోనే పూత మొదలవుతుంది. 
పూర్తిగా విచ్చుకున్న పూలను కోయాలి. 
రోజు విడిచి రోజు పూలు కోయాలి. 
ప్రతి రెండు మూడు కోతలకొకసారి తడిపెట్టాలి. 
ఎకరాకు8 వేల రూపాయల ఆదాయం వస్తుంది. 
1 ఇ రాములు: గులాబీ మొక్కలు పెంచితే ఎలా ఉంటుంది? 
రాజు: చాలా మంచిది. 
ఎన్నో రకాల గులాబీలున్నాయి. 
ఎరుపు, తెలుపు, పసుపు, పింక్, ఆరంజి ఇక్కడ సాధారణంగా పెరుగుతాయి. 
పొదలు, తీగల రకాలూ ఉన్నాయి. 
రాములు: మొక్కను నాటడానికి ముందు ఏం చెయ్యాలంటారు? 
రాజు: గులాబి మొక్కను నాటడానికి వారం, పదిరోజుల ముందు21112 అడుగులలో గొయ్యి తవ్వాలి. 
మట్టినంతా పైకి తీసి,2,3 రోజులు ఎండతగిలేలా వదలాలి. 
ఆ తరువాత పాటిమన్ను, ఇసుక, ఎరువు సమపాళ్లలో వేసి, నాలుగు అంగుళాలు వదిలి గుంట నింపాలి. 
మొక్క నాటే ముందు రోజు గుంటను నీటితో తడపాలి. 
మొక్కను గుంట మధ్యలో నాటితే వేళ్లు అన్ని వైపులా సమంగా పెరుగుతాయి. 
రాములు: గులాబీల సీజన్ ఎప్పుడు? 
రాజు: సెప్టెంబరు నుండి ఫిబ్రవరి వరకు గులాబి బాగా పూస్తుంది. 
ఎరువు వేసి మందు కొడుతుంటే మార్చిలో కూడా బాగానే పూస్తుంది. 
రాములు: గులాబి మొక్కలను ఎలా వృద్ధి చేయాలి? 
రాజు: గులాబి కొమ్మలను కత్తిరించి అంటుకట్టి గ్రాఫ్టింగ్, బడ్డింగ్, గూటింగ్ ద్వారా అభివృద్ధి చేస్తారు. 
రాములు: కటింగ్ ఎలా చేయాలో తెలుపరూ? 
రాజు: కొమ్మల కటింగ్ వర్షాకాలంలో చేయాలి. 
రెండు కొమ్మల జాయింటుకి4 అంగుళాలు క్రిందకు కత్తిరించి, ఆకులు తీసి ముందు తయారుచేసుకొన్న నేలలో, జాయింటు నేలలో ఉండేలాగా నాటాలి. 
నేలకు నీడ, నీటి సుదుపాయం బాగా ఉండాలి. 
కొమ్మ పైభాగం పేడముద్దతో మూయాలి. 
ఎండ తగలకుండా6 నుండి8 వారాలు బాగా చిగురనివ్వాలి. 
ఆ తరువాత తయారుచేసుకున్న గుంతలో నాటాలి. 
బాగా నాటుకొనే వరకు నీళ్లు వేయాలి. 
ఒంటి కొమ్మ నాటితే,2 కణుపులు భూమిలో ఉండేలా నాటాలి. 
రాములు: గులాబిని ఏ విధంగా అంటుకట్టాలి? 
రాజు: వర్షాకాలంలో గులాబి అంట్లు కట్టాలి. 
నేలకు దగ్గరగల కొమ్మను జాగ్రత్తగా వంచి మధ్యభాగంలో ఆకులు తీసి, మట్టిని కాస్త కెలికి, అక్కడ కొమ్మను వుంచి పైన మట్టి కప్పి, కదలకుండా రాయి పెట్టాలి. 
రోజూ నీరు చల్లాలి. 
10 నుండి12 వారాలకు వేర్లు వస్తాయి. 
అప్పుడు కొమ్మను మొదట సగభాగం కత్తిరించి అలా ఉంచి, మరుసటి వారం పూర్తిగా కత్తిరించి, తరువాత నాలుగు, ఐదు రోజులకు మట్టి తవ్వి, వేరు చుట్టూ మట్టి కదలకుండా, జాగ్రత్తగా తీసి మరో గుంటలో నాటాలి. 
వారం రోజులు రెండు పూటలూ నీరు పోసి కాపాడాలి. 
రాములు: అది సరే..
. 
గ్రాఫ్టింగు ఎలా చేస్తారో వివరించరూ? 
రాజు: గ్రాఫ్టింగు చేయడానికి సెప్టెంబరు నెల అనుకూలమైనది. 
మంచి గులాబీ మొక్క కొమ్మను ఎన్నుకొని పైకొస కత్తిరించాలి. 
కొమ్మ కొసలో ఏటవాలుగా చెక్కాలి. 
పైన వెడల్పుగా, కొన సన్నగా ఉండాలి. 
6 లేదా7 అంగుళాల మంచి జాతి కొమ్మ కొన ఆకులతో తీసుకోవాలి. 
క్రింది కొన ఏటవాలుగా, మొదటిదానికి వ్యతిరేకంగా చెక్కాలి. 
మామూలు కొమ్మ చెక్కిన భాగం పైకొస కాస్త ఎత్తి, మంచికొమ్మ కొసను అందులో దోపి పోలితిన్ పేపరుతో3 లేదా4 మార్లు గట్టిగా చుట్టి దారం కట్టాలి. 
కొమ్మల ఆకులు, చిగురు తీసివేయాలి. 
4 లేదా5 వారాలకు గ్రాఫ్టింగ్ చేసిన దగ్గర చిగురు వస్తుంది. 
దానిని ఉంచి పెరగనివ్వాలి. 
దీనికి మంచి పూలు పూస్తాయి. 
రాములు: సరే..
. 
మరి బడ్డింగ్ ఎలా చేస్తారో చెప్పరూ? 
రాజు: సెప్టెంబరు నెలలో బడ్డింగ్ చేయాలి. 
ఇందుకై మంచి పూల కొమ్మను ఎన్నుకొని, బడ్డింగ్ వచ్చే భాగం ఆకుతో ఒక సెంటిమీటరు పొడవు చర్మం వచ్చేలా పదునైన కత్తితో కోయాలి. 
ఈ మొక్క కన్నా కాస్త చిన్నభాగం మామూలు మొక్కలోని కొమ్మకు కత్తిరించి నాలుగువైపులా కాస్త పైకి లేపి, ఈ ముక్కను అందులో దోపాలి. 
బడ్డింగ్ ఆకులు జాగ్రత్తగా చూసుకోవాలి. 
తరువాత గట్టిగా నొక్కి పోలిథిన్ పేపరుతో2 లేదా3 మార్లు గట్టిగా చుట్టి దారం కట్టాలి. 
బడ్డింగ్ ఆకులు బయటికి ఉండాలి. 
ఈ కొమ్మలోని ఆకులు, చిగురు తీసివేయాలి. 
రాములు: గులాబీలను గూటింగ్ పద్ధతిలో ఎలా పెంచుతారు? 
రాజు: గూటింగ్ వర్షాకాలంలో చేయాలి. 
గూటింగ్ చేసే కొమ్మకు మొక్కవైపు నుండి6 నుండి8 అంగుళాల దూరంలో4 అంగుళాలమేర ఆకులు, ముళ్లు తీసి, చాకుతో మృదువుగా గోకాలి. 
రంపపు పొట్టు, మట్టి సమపాళ్లలో కలిపి ముద్ద చేసి, గోకిన భాగం చుట్టూ పెట్టి నొక్కాలి. 
పెద్ద పోలిథిన్ ముక్కతో2,3 సార్లు చుట్టి, రెండు వైపులా గట్టిగా5,6 పొరల దారంతో కట్టాలి. 
4 నుండి5 వారాలకు మట్టిలో తెల్లటి వేర్లు కన్పిస్తాయి. 
ఆ కొమ్మను2 దఫాలుగా కత్తిరించి వేరేచోట నాటాలి. 
రాములు: ఇవన్నీ సరే! గులాబీ బాగా పెరగాలంటే ఏమేమి జాగ్రత్తలు తీసుకోవాలి? 
రాజు: మంచి ప్రశ్న వేశావ్. 
గులాబీ బాగా పెరగటానికి జులై, నవంబర్ నెలలో ఎరువు వేయాలి. 
మొక్క చుట్టూ గొయ్యి తవ్వి రెండు రోజులు ఆరనిచ్చి ఆ తర్వాత పశువుల ఎరువు,:15:15, పాటి మన్ను, ఈ మూడు కలిపి వేసి, బాగా నీరు పోయాలి. 
ఒక్కొక్క మొక్కకు200 గ్రాములు వేయాలి. 
రాములు: గులాబి బాగా పూయాలంటే ఏం చేయాలి? 
రాజు: పూలు పెద్దవిగా, ఎక్కువగా పూసి త్వరగా రాలి పోకుండుటకు ప్లానోపిక్స్ అనే మందును నీళ్లలో కలిపి మొక్క పూర్తిగా తడిసేటట్లు చల్లాలి. 
15 నుండి20 రోజులకోమారు ఒక గాలన్ నీటిలో ఒక మిల్లీలీటరు మందు కలిపి ఎండ వేళల్లో చల్లాలి. 
రాములు: గులాబీలకు తెగుళ్లేవి రావా? 
రాజు: ఎందుకు రావూ..
. 
గులాబీలను తెగుళ్ల నుంచి కాపాడటానికి పెరాతిన్, బైటేక్సలను నీళ్లలో కలిపి, మొక్కలు పూర్తిగా తడిసేలా చల్లాలి. 
ఒక గాలన్ నీటిలో ఒక మిల్లీలీటరు పెరాతిన్,10 గ్రాముల బైటెక్స్_ను కలిపి ఎండ సమయంలో స్ప్రే చేయాలి. 
రాములు: గులాబీలను నష్టపరిచే కీటకాల గూర్చి చెప్పరూ? 
రాజు: గులాబీలను నష్టపరిచే కీటకాలలో ఎర్ర పొలుసు పురుగు ముఖ్యమైనది. 
పురుగు సోకిన మొక్క సరిగా ఎదగదు. 
కొమ్మలు, ఆకులు ఎండిపోతుంటాయి. 
వ్యాధి ఎక్కువగా సోకిన మొక్కల కొమ్మలను కత్తిరించి వెయ్యాలి. 
కొమ్మల మీద0.1 శాతం మెలాధియాన్ పలుచగా పిచికారీ చేస్తే వ్యాధి నివారించబుడుతుంది. 
రాములు: గులాబిని మరేవైనా కీటకాలు ఆశ్రయిస్తాయా? 
రాజు: చెదపురుగులు, బిళ్లపురుగులు, పేనుబంక, పచ్చదోమ, సన్న గోంగళి పురుగులు సైతం గులాబిని వ్యాధి గ్రస్తం చేస్తాయి. 
చెదపురుగులకు గుంటలో5150 బిళ్ల పురుగులకు1/50 వంతు పేను బంకకు1/5 వంతు పైరోడస్టు, పచ్చదోమకు3/100 పారథీన్, సన్న గోంగళి పురుగులకు డస్ట్5/100 చల్లితే సరిపోతుంది. 
రాములు: గులాబీలు బాగా పూయాలంటే ఇంకా ఏం చేయాలి? 
రాజు: పూలు పూసిన కొమ్మను ఆరు అంగుళాల మేర కత్తిరిస్తే ఎక్కువ పూలు పూస్తాయి. 
వర్షాకాలంలో గులాబీ కొమ్మలు క్రింది వరకు1 లేదా2 అడుగులు వరకు కత్తిరిస్తే చక్కగా చిగుర్చి ఎక్కువ పూలు పూస్తాయి. 
అలాగే ఎండిన పుల్లలు తొలగించాలి. 
కాచిన టీ పొడి, ఉల్లితొక్క కూడా గులాబీలకు మంచిది. 
వారానికి ఒక సారి మొక్క మొదలు దగ్గర తవ్వి ఉల్లి తొక్కలు పాతివేస్తే మంచిది. 
12 రాములు: మల్లెల పెంపకం గూర్చి చెప్పరూ? 
రాజు: సరే, ఈ రోజు మల్లెసాగు గూర్చి చెబుతాను. 
మల్లెను నాటడానికి వారం రోజుల ముందు21/2 అడుగుల గొయ్యి తవ్వి ఆరనిచ్చి పాటిమన్ను, ఎరువు కలిపి నింపి ఆరబెట్టాలి. 
పెద్ద చెట్టు పక్కన వచ్చే మండలు వేర్లతో తీసి నాటవచ్చు. 
అంటు పెట్టి కూడా నాటవచ్చు. 
డిసెంబరులో ఆకులు దూసి గొప్పు తవ్వి4 లేదా5 రోజులు ఆరనిచ్చి, ఎరువు వేసి నీరు పేట్టాలి. 
కంపోస్ట్ గాని, అమోనియాగాని, యూరియాగాని వేయాలి. 
మార్చి ఆఖరులో పూలు రావడం తగ్గుతుంది. 
తిరిగి ఆకు దూసి, తవ్వి, ఆరబెట్టి నీరు ఇవ్వాలి. 
తెగుళ్లకు మలాథియాన్ స్ప్రే చేయాలి. 
రాములు: మల్లెల్లో మంచి రకాలు ఏవి? 
రాజు: మల్లెల్లో చాలారకాలు ఉన్నాయి. 
ఓక్కొక్క ప్రాంతంలో ఓక్కో పేరు చెబుతారు. 
బెంగుళూరు మల్లె, పెద్దమొగ్గ, గుండు మొగ్గ, సన్నజాజి, చంభేలి, చంభేలి కొమ్మలు గుట్టాల్లాగా పొడవుగా ఉంటాయి. 
ఎత్తు పందిరి వేసిగాని లేదా ఇంటిపై కప్పులకుగాని ఎక్కించాలి. 
ఈ రకం మల్లెలు సాయంత్రం విచ్చి చాలా సువాసన కలిగివుంటాయి. 
రాములు: మల్లె మొక్కలకు ఏలాంటి జాగ్రత్తలు తీసుకోవాలి? 
రాజు: మల్లె మొక్కలను తరచుగా కత్తిరించాలి. 
చలికాలంలో మల్లె ఆకులు రాలడం మొదలవుతుంది. 
ఆ తరువాత చెట్లకు నీరివ్వడం తగ్గించాలి. 
మిగిలిన ఆకులను కూడా రాల్చి వెయ్యాలి. 
జనవరి నెలలో మొక్కల ఎండిన కొమ్మలను సగం ఎత్తు వరకు కత్తిరించాలి. 
జనవరి నెల ఆఖరినుండి నీరివ్వాలి. 
ఏడాదికోసారి కుళ్లిన ఆకులు, మొక్కల కంపోస్ట్ లేదా పశువుల ఎరువు వాడవచ్చు. 
పందిరి మల్లెలకు మాత్రం వర్షాకాలం ఆరంభంలో అనగా జూన్ నెలలో కొమ్మలు కత్తిరించాలి. 
రాములు: మల్లెలకు మరేమి ఎరువులు వాడాలి? 
రాజు: రసాయనిక ఎరువులు సంవత్సరానికి రెండు సార్లు ఇవ్వాలి. 
జూన్, జులైలలో ఒకసారి, డిసెంబరు, జనవరి నెలలో మరోసారి వాడాలి. 
ఒక పొదమల్లె మొక్కకు200 గ్రాములు, పందిరి మల్లెకు50 గ్రాముల అమోనియా సల్ఫేట్ అవసరం. 
అలాగే పందిరిమల్లెకు125 గ్రాములు, పొదమ్మల్లెకు400 గ్రాముల సూపర్_ఫాస్పేట్ వేయాలి. 
నాటిన రెండు సంవత్సరాలకు మల్లెలు పూస్తాయి. 
వేసవిలో ఎక్కువగాను, వర్షాకాలంలో తక్కువగా పూస్తాయి. 
ఎకరానికి6 నుంచి10 వేల రూపాయల ఆదాయం లభిస్తుందని అంచనా. 
12 రాములు: ఈ రోజు ఏ పూవు గూర్చి చెబుతావు? 
రాజు: ఈ రోజు బంతి సాగు గూర్చి చెబుతాను. 
బంతిని పెంచడం చాలా సులభం. 
వివిధ నేలలు, శీతోష్ణ పరిస్థితులకు అనువైనవి. 
బంతిపూలు వ్యాపారస్థాయిలో అమ్ముకోవచ్చు. 
మనదేశంలో రెండు రకాల బంతి పూలు సాగులో ఉన్నాయి. 
అవి పొడవుగా ఉండే ఆఫ్రికన్ మరియు పొట్టిగా ఉండే ఫ్రెంచిరకాలు. 
రాములు: బంతి గూర్చి మరిన్ని వివరాలు తెలపండి? 
రాజు: పొట్టి రకం త్వరగా పూస్తుంది. 
బంతిచెట్లు బలమైనవి. 
పలు రకాల నేలల్లో పెరుగుతాయి. 
ఫ్రెంచి బంతి తేలికనేలలో బాగా పెరుగుతుంది. 
ఆఫ్రికన్ బంతికి మాత్రం ఎరువు బాగా వేసిన సారవంతమైన, తేమగల నేల కావాలి. 
పొడుగు, పొట్టి రకాలకు నీరు ఇంకిపోయే నేల, ఎండ అవసరం. 
మంచు దెబ్బను తట్టుకోలేవు. 
ఈ కారణంగా అతి చలిగా ఉన్న కాలం తప్ప మిగిలిన సంవత్సరం పొడవునా వీటిని పెంచవచ్చు. 
రాములు: బంతిని ఏ నెలలో విత్తుకోవాలంటారు? 
రాజు: మే _ జూన్లో నారు మడులలోగాని, ఆగష్టు నుండి అక్టోబర్ వరకు, ఫిబ్రవరి _ మార్చిలోనూ విత్తుకోవచ్చు. 
మొలకలు2.5 నుండి5.1 సెంటిమీటర్ల పొడవున్నప్పుడు ఎత్తి దూరంగా నాటుకోవాలి. 
విత్తనాలు వేసిన నెలకు మొలకలను మళ్లలో నాటవచ్చు. 
పశువుల ఎరువు బాగా వేయాలి. 
పొట్టి రకానికి ఎరువు ఎక్కువగా వెయరాదు. 
ఎరువు ఎక్కువైతే రొట్ట బలిసి, పూత తక్కువవుతుంది. 
మొదటి మొగ్గలు కనబడగానే, మొక్కను గుబురుకట్ట చెయడానికి కొమ్మల చివుళ్లు గిల్లి వెయాలి. 
సాధారణంగా బంతి చెట్లకు వ్యాధులు, చీడలు రావు. 
రాములు: నాటిన ఎన్ని రోజులకు బంతి పూస్తుంది? 
రాజు: బంతి నాటిన55 రోజులకు పూలు రావడం మొదలవుతుంది. 
పూలు కోయడానికి ముందు నీటి తడి పెడితే, పూలలో తేమ బాగా ఉండి చాలా రోజులు తాజాగా ఉంటాయి. 
హెక్టారుకు6 నుండి8 వేల రూపాయల ఆదాయం ఉంటుంది. 
12 రాజు: రాములూ..
. 
ఈ రోజు లిల్లీల గురించి చెప్పమంటావా? 
రాములు: చెప్పండి..
. 
రాజు: అనేక జాతుల లిల్లీలను పెంచవచ్చు. 
కొండప్రాంతాలు అనుకూలవైనవి. 
బెంగుళూరు వలె ఏటి పొడుగున ఒకే వాతావరణం ఉండే ప్రదేశాల్లో సైతం బాగా పెరుగుతాయి. 
అనేక జాతుల లిల్లీలతో బాటు సంకర జాతుల లిల్లీలు కూడా సాగులో ఉన్నాయి. 
రాములు: లిల్లీలను ఏ నేలల్లో పెంచాలి? 
రాజు: లిల్లీలకు చల్లని గుల్ల నేలలు, నీరు బాగా ఇంకే నేలలు, కావాలి. 
చాలా లిల్లీలకు ఎండ కావాలి. 
కొన్ని రకాలు నీడలో బగా పెరుతాయి. 
ఉత్తర మైదానాలల్లో అక్టోబేర్లో, కోండలపై జులై _ ఆగష్టులోగాని నాటాలి. 
మళ్లను61 సెంటిమీటర్ల లోతుగా తవ్వి, నాటడానికి ముందు ఎరువు వేయాలి. 
పశువుల ఎరువుకంటే, ఆకుపొల్లు వేయడం మంచిది. 
రాములు: లిల్లీలను ఎలా పెంచాలి? 
రాజు: లిల్లీలను విత్తనాలు, పాయలు, పొరలు, చిన్న పాయల ద్వారా పెంచవచ్చు. 
గింజల నుండి పెంచిన మొక్కలు ఆలస్యంగా పూతకు వస్తాయి. 
ఒక్కోసారి ఐదు నుండి ఏడు సంవత్సరాలు పట్టవచ్చు. 
రాములు: లిల్లీలను ఆశ్రయించే చీడలు, తెగుళ్ల గూర్చి చెప్పండి. 
రాజు: బాట్రైటిస్ వ్యాధి వస్తే బోర్డో మిశ్రమంగాని, రాగి శీలీంధ్రహారిని గాని చిలకరించాలి. 
పుసేరియం వల్ల వేరు కుళ్లు వస్తుంది. 
తెగులు సోకిన పాయలను ఎత్తివేసి కాల్చి వేయాలి. 
ఫార్మలినుతో నేలను శుద్ధి చేయాలి. 
వైరస్ _ వల్ల కూడా లిల్లీలకు నష్టం కలుగుతుంది. 
వైరస్_ల వలన ఆకులపై చుక్కలు, గీతలు, మచ్చలు వస్తాయి. 
గింజల నుండి వైరస్ సోకని మొక్కలు పొందవచ్చు. 
12 రాములు: పూలతోటలో పెంపకానికి చాలా పెట్టుబడి అవసరమా? 
రాజు: అంత ఎక్కువగా అవసరం లేదు. 
పూలతోటల పెంపకానికి ప్రభుత్వం సబ్సిడీ అందిస్తుంది. 
రాములు: సబ్సిడీ ఇచ్చే వివరాలు తెలుపరూ? 
రాజు: పూల తోటల అభివృద్ధి పధకం ద్వారా రైతులకు సబ్సిడీ అందుతుంది. 
రాములు: ఏయే పూల పెంపకానికి సబ్సిడీ ఇస్తారు? 
రాజు: ఈ పధకం క్రింద సంకర జాతి గులాబి, కాకినాడ గులాబి, మల్లె మరియు సంపెంగ పూల తోటలకు పూలమొక్కల మీద సబ్సిడీ ఇస్తారు. 
రాములు: ఏయే మొక్కలపై ఎంత సుబ్సిడీ ఉంటుంది? 
రాజు: సంకరజాతి గులాబి మొక్కలు ఒక్కొక్క రైతు25 సెంట్లు మాత్రం నాటుకోవచ్చు. 
దీనికి ఐదువేల రూపాయల సబ్సిడీ ఇస్తారు. 
కాకినాడ గులాబి మొక్కలు ఒక్కొక్క రైతు ఒక ఎకరా మాత్రం నాటుకోవచ్చు. 
దీనికి ఐదు వందల రూపాయల సబ్సిడీ ఇస్తారు. 
ఇక మల్లె మొక్కలు ఒక్కొక్క రైతు2 ఎకరాలు మాత్రం నాటుకోవచ్చు. 
దీనికి2 వేల రూపాయల సబ్సిడీ ఇవ్వబడుతుంది. 
సంపెంగ ఒక్కో రైతు ఒక ఎకరా మాత్రం నాటుకోవచ్చు. 
దీనికి4 వేల రూపాయల సబ్సిడీ ఇస్తారు. 
రాములు: ఈ సబ్సిడీని ఎవరు ఇస్తారు? 
రాజు: రైతు ఈ మొక్కలు నాటుకొన్న తరువాత సంబంధిత ఉద్యానఅధికారి తోటను చూచి సబ్సిడీకి సిఫార్సు చేస్తాడు. 
ఇంకా కణజాల వర్ధనం పద్ధతిలో రూపొందిచిన పూల మొక్కలకు సైతం సబ్సిడీ అందిస్తారు. 
రాములు: ఆ వివరాలేమిటి? 
రాజు: కణజాల వర్ధనం పద్ధతిలో రూపొదించిన గులాబి మరియు చేమంతి మొక్కలు75 శాతం సబ్సిడీ మీద ఇవ్వబడతాయి. 
గులాబి మొక్కలు ఒక్కొక్క రైతు25 సెంట్లు మాత్రం నాటుకోవచ్చు. 
దీనికి ఐదువేల రూపాయల సబ్సిడీ ఇస్తారు. 
రాములు: సబ్సిడీ దరఖాస్తు ఫారం ఎక్కడ దొరుకుతుంది? 
రాజు: నిర్ణీత దరఖాస్తు ఫారం సంబంధిత ఉద్యాన అధికారి నుండి పొందవచ్చు. 
డివిజన్ స్థాయిలో ఉన్న సంబంధిత ఉద్యాన అధికారి సబ్సిడీ మంజూరు చేస్తాడు. 
రాములు: పూలను మార్కెటింగ్ చేయడం ఎట్లా? 
రాజు: నగరాలు, పట్టణాలకు దగ్గరగా ఉన్న గ్రామాల్లో ఉత్పత్తయిన పూలను తేలికగా మార్కెట్ చేసుకోవచ్చు. 
సహకార సంఘంగా ఏర్పడితే పూలను మార్కెట్ చేయడం సులువుగా ఉంటుంది. 
ధర గిట్టుబాటు అవుతుంది. 
పూల సాగుచేసే గ్రామాల్లో సైతం విడిగా అమ్ముకోనే వీలుంది. 
రాములు: పూల పెంపకంలో తగిన సాంకేతిక సలహాలు ఎవరు ఇస్తారు? 
రాజు: పూల సాగులో తలయెత్తే సమస్యలను అధిగిమించడానికి కలిసి తగిన సలహా పొందవచ్చు. 
రైతు జనోత్సవాలలో పాల్గొని, అభ్యుదయ రైతుల ప్రత్యక్ష అనుభవం తెలుసుకోవడంవల్ల ఎంతో ప్రయోజనం ఉంటుంది. 
రేడియో, ప్రసారం చేసే వ్యవసాయదారుల కార్యక్రమంలో నిర్వహించే' జాబులు _ జవాబులు' ద్వారా నిపుణుల నుండి సందేహాలు దూరం చేసుకోవచ్చు. 
పూల సాగుకు సంబంధించిన ఇతర వివరాలకు దగ్గరలోని ఉద్యానవిభాగ అధికారిని సంప్రదించాలి. 
రెండు సంవత్సరాలు గడిచి పోయాయి. 
రాజు సలహాతో పూల పెంపకం చేపట్టిన రాములు, ఆర్ధికంగా నిలదొక్కుకోగలిగాడు. 
ఇక తన పిల్లల భవిష్యత్తు గూర్చి బెంగలేదు. 
పూల పెంపకం ద్వారా లభిస్తున్న అదనపు ఆదాయాన్ని పోస్టాఫీసులో పొదుపు చేస్తున్నాడు. 
పిల్లలు పెద్ద చదువులకు ఎదిగేవరకు తన ఆర్ధికస్థితి కొంత నయంగా ఉండగలదన్న నమ్మకం కుదిరింది. 
మనసుంటే మార్గముంటుంది. 
కష్టపడితే సుఖం దక్కుతుందన్న నమ్మకం కలిగింది. 
రాములు ముఖంలో చిరునవ్వు వెలసింది. 
*** 
అనగా అనగా ఒక ఊరు. 
ఆ ఊరి పేరు నాగోలు. 
నాగోలులో ఒక పూజారి ఉండేవాడు. 
ఆ పూజారికి పుండు మందు తెలుసు. 
పూజారి మందుతో ఏ పుండయినా మానేది. 
తొందరగా మానేది. 
పూజారి చేతివాటం మంచిది. 
పూజారి తాతలు పుండు మందు పోశారు. 
అందుకే పూజారి అంటే అందరికి గురి. 
పూజారి మందు అంటే అందరికి గురి. 
పూజారికి వయసు మీద పడింది. 
చేతకావడం లేదు. 
అందుకే తనకు తెలిసింది కొడుకులకు అందాలి. 
పుండు మందు సంగతి కొడుకులకు తెలపాలి. 
కొడుకులు బాగుపడాలి. 
తనలాగా పేరు రావాలి. 
తాతల పేరు నిలపాలి. 
ఇంటి ఆచారం కాపాడాలి. 
పుండు మందును కాపాడాలి అనేది పూజారి ఆలోచన. 
ఐతే ఎవరు పేరు నిలుపుతారు. 
రాముడు నిలుపుతాడా. 
భీముడు నిలుపుతాడా. 
సోములు నిలుపుతాడా. 
ఏ కొడుకు ఇంటి మందు కాపాడతాడు. 
ఏ కొడుకు పుండు మందు కాపాడతాడు. 
ఏ కొడుకు సంపాదన పెంచుతాడు. 
అనేదే పూజారి అనుమానం. 
పూజారికి ఒక ఉపాయం తోచింది. 
కొడుకులను పిలిచాడు. 
వాటాలు పంచాడు. 
తన సంపాదన మూలికలే అని మందు మూలికలను పంచాడు. 
తులసి మొలకలను పంచాడు. 
కానీ పుండు మందు మూలికలు పంచలేదు. 
నాకు దేశం తిరగాలని ఉంది. 
ఇంటిని బాగా చూసుకోండి. 
కాపాడుకోండి. 
మీకు తినడానికి అంతా కొనిఉంచాను అని పూజారి ఊరు వదిలాడు. 
ఆ ఊరు ఈ ఊరు తిరిగాడు. 
ఆ గుడి ఈ గుడి తిరిగాడు. 
ఆరు నెలలకు ఇంటికి చేరాడు. 
కొడుకులను పిలిచాడు. 
బాగోగులు అడిగాడు. 
మొదట రాముడిని పిలిచాడు. 
సంగతులు అడిగాడు. 
రాముడు పేకాటకు మరిగాడు. 
బాకీలు చేశాడు. 
మందు మూలికను ఏమి చేయలేదు. 
దుకాణంకు చేరవేశాడు. 
ఆ పైసలతో పేకాట ఆడాడు. 
పేకాటలో కాలం గడిపాడు. 
తులసి మొలకలను పారవేశాడు. 
రెండో కొడుకు భీముడిని పిలిచాడు. 
భీముడు ఏ పనీ చేయలేదు. 
తినుకుంటూ కాలం గడిపాడు. 
నాయనకు పని లేదు. 
ఎవడికి కావాలి మూలికల మందు. 
ఎవడు చేయాలి ఈ పని అని మూలికలను అటక మీద వేశాడు. 
తులసి మొలకలను పారవేశాడు. 
మూడో కొడుకు సోములును పిలిచాడు. 
సంగతులు అడిగాడు.
సోములుకు మూలికల గుణం తెలిసింది. 
మందులు తయారుచేశాడు. 
ఊరూరా తిరిగాడు. 
రోగాలు నయం చేశాడు. 
నాయన పంచిన తులసి మొలకలు పెంచాడు. 
పెరిటిలో నాటాడు. 
వాటిని పెంపు చేశాడు. 
పూజారికి కొడుకుల సంగతి తెలిసింది. 
చివరికి ఒక ఆలోచన చేశాడు. 
సోములు చేతిలోనే ఇంటి మందు ఉంటుంది. 
సోములు చేతిలోనే పుండు మందు ఉంటుంది. 
నాలుగు కాలాలు నిలిచి ఉంటుంది అని పూజారికి తోచింది. 
చివరికి సోములే గెలిచాడు. 
సోములుకే పుండు మందు సంగతి తెలిసింది. 
సోములే ఇంటి మందును కాపాడాడు. 
పురుగు మందులు ఎందుకు? 
పంటలకు చీడ పడుతుంది. 
ముందుగా చీడ పీడలు పంటలను తింటాయి. 
ఆ తరువాత మిగిలిన పంటను మనం తింటున్నాం. 
చీడపీడలు తక్కువ తినాలి. 
లేకుంటే మనకేం మిగలదు. 
చీడపీడలు పంటల మీద బతుకుతున్నాయి. 
వీటిని పోగొట్టాలి. 
లేకుంటే మనకు తిండి దొరకదు. 
చీడ పీడల్లో కొన్ని కంటికి కనపడే పురుగులు ఉన్నాయి. 
కొన్ని కంటికి కనపడనివి ఉన్నాయి. 
ఈ పురుగులు పంటలను ఆశిస్తాయి. 
మొక్కల నుంచి ఆహారం తీసుకుంటాయి. 
దీంతో మొక్కలు దెబ్బతింటాయి. 
వాడిపోతాయి. 
ఎండిపోతాయి. 
చివరకు చనిపోతాయి. 
అందుకే ఈ పురుగులను లేకుండా చేయాలి. 
అదుపులో ఉంచాలి. 
అంటే పురుగు మందులు వాడాలి. 
పురుగుమందులను సరిగా వాడాలి. 
అప్పుడే ఈ మందులు పని చేస్తాయి. 
మందులను సరఐన మోతాదులో వాడాలి. 
తక్కువ మోతాదులో వాడితే మందులు పని చెయ్యవు. 
పురుగులు చావవు. 
పంట పాడవుతుంది. 
ఎక్కువ వాడితే దండగ. 
పురుగు మందులను ఎలా ఎంచుకోవాలి? 
పురుగు మందులను సరిగా ఎంచుకోవాలి. 
సొంతంగా మందులు కొనకూడదు. 
పక్కనున్న రైతును చూసి కొనకూడదు. 
వ్యవసాయ అధికారులను అడగాలి. 
వాళ్ల సలహాతో మందులు కొనాలి. 
కొన్ని మందులు కొన్ని పైర్ల మీద చల్లకూడదు. 
చల్లితే పంట పాడవుతుంది. 
మందు దోసమీద చల్లకూడదు. 
వేరుశనగకు కూడా వాడకూడదు. 
వరి దోమపురుగు మొక్కల మొదళ్ల దగ్గర చల్లాలి. 
వేరుశనగ వేరుపురుగు నేలలో ఉంటుంది. 
మందును వ్రేళ్ల దగ్గరనే వెయ్యాలి. 
మట్టిలో లోతుగా వెయ్యాలి. 
వేరుశనగకు ఆకు ముడత పురుగు పడుతుంది. 
దీన్ని గుడ్డుదశలోనే పోగొట్టాలి. 
గూడు కట్టిన తరువాత మందులు పని చెయ్యవు. 
పేనుబంకపురుగుకు రోగార్ బాగా పని చేస్తుంది. 
మోటాసిసాటిక్స్ కూడా పని చేస్తుంది. 
ఈ మందులు మేలు చేసే పురుగులను చంపవు. 
అక్షింతల పురుగులను ఏమీ చేయవు. 
పేనుబంక పురుగుకు వాడకూడదు. 
ఇది మేలు చేసే పురుగులను చంపుతుంది. 
మలాధియాన్, నువాన్, బోలాన్, ఎండోసల్ఫాన్ మందులు కూరగాయలకు మంచివి రోగార్, మొనో క్రోటోఫాస్_లు లేత పైర్లకు మంచివి. 
ముదురు పైర్లకు పని చేయవు. 
మందులు చల్లినపుడు ఆకులమీద పడాలి. 
సమంగా పైరు మీద పడాలి. 
మందులు సమంగా చల్లడానికి స్ప్రేయర్ అవసరం. 
పొడిమందు చల్లడానికి డిస్టర్ అవసరం వేపమండలు ముంచి చల్లకూడదు. 
చీడ పట్టిన పైరు వ్యవసాయ అధికారులకు చూపాలి. 
వాళ్ల సలహామేరకు మందు వాడాలి. 
పైరు మీద ఏ చీడ పీడలు ఉన్నాయి. 
ఏమోతాదులో ఉన్నాయి. 
ఎలా పైరును పాడుచేస్తున్నాయి. 
ఈ సంగతులు తెలుసుకోవాలి. 
పురుగు మందులు ఎలా వాడాలి? 
1. 
మందు డబ్బాల మీద సూచనలు ఉంటాయి. 
ఈ సూచనలు చదవాలి. 
2. 
మందు మోతాదును కొలవటానికి సరైన పరికరాలు వాడాలి. 
3. 
ముఖానికి పలచని గుడ్డ కట్టుకోవాలి. 
కళ్లలో మందు పడకుండా చూసుకోవాలి. 
ఇందుకు కళ్లజోడు పెట్టకోవాలి. 
4. 
నాజిల్ను నోటితో ఊదకూడదు. 
డబ్బా మూత నోటితో తీయకూడదు. 
5. 
మందు చల్లేముందు స్ప్రేయర్ సరిచూసుకోవాలి. 
ఆ తరవాతనే మందు కలుపుకోవాలి. 
దగ్గర్లో స్క్రూడ్రైయర్, కటింగ్ ప్లయర్ ఉంచుకోవాలి. 
బ్లేడు, సన్నటి వైరు ఉంచుకోవాలి. 
6. 
బకెటులో నీళ్లు తీసుకోవాలి. 
నీళ్లకు మందును కలపాలి. 
కర్రతో కలపాలి. 
చేత్తో కలపకూడదు. 
మందులను ఆరుబయట కలపాలి. 
ఇంట్లో కలపకూడదు. 
మందు నీళ్లను ముందుగా బకేటులో కలుపుకోవాలి. 
స్ప్రేయర్_లో నీళ్లు మందు పోసి కలుపకూడదు. 
7. 
గాలికి ఎదురుగా మందు చల్లకూడదు. 
8. 
శరీరం మీద కురుపులు, దెబ్బలు ఉన్నవాళ్లు మందు చల్లకూడదు. 
9. 
బీడీ తాగుతూ మంచు చల్లకూడదు. 
10. 
కళ్లలో మందు పడితే మంచి నీళ్లతో బాగా కడగాలి. 
11. 
చిల్లిపడిన స్ప్రేయర్_ను డస్టరును వాడకూడదు. 
12. 
ఖాళీ డబ్బాలను భూమిలో పాతిపెట్టాలి. 
ఎటువంటి జాగ్రత్తలు తీసుకోవాలి? 
* పైరుకు చీడపీడలు ఉన్నప్పుడు వ్యవసాయ అధికారికి చూపించాలి. 
* సిఫారసు చేసిన మోతాదులోనే మందులు వాడాలి. 
* పాత మందులను చల్లకూడదు. 
* పురుగుమందులను జాగ్రత్తగా ఉంచాలి. 
పిల్లలకు అందకుండా ఉంచాలి. 
* మందులను అసలు డబ్బాలలోనే ఉండాలి. 
వేరే డబ్బాలలో పోయకూడదు. 
* పొరుగుమందులు కలుపు మందులు ఒకే చోట ఉంచకూడదు. 
* పొడిమందు పొద్దున్నే చల్లాలి. 
* చేతి స్ప్రయర్_తో ఐదు వందల లీటర్ల మందు నీళ్లు వాడాలి. 
ఇవి రెండున్నర ఎకరాలకు సరిపోతవి. 
* పవర్ స్ప్రేయర్_తో నూట డెబ్బై లీటర్ల మందు నీళ్లూ చాలు. 
* పైరు మంచిగా ఉన్నా ముందుజాగ్రత్తగా మందు చల్లే అవసరంలేదు. 
* అందరూ ఒకేసారి మందులు చల్లుకుంటే మంచిది. 
* రోజంతా ఒకరే పిచికారి చేయకూడదు. 
ఒకరి తరువాత మరొకరు చల్లాలి. 
* మంచినీళ్లకు శాండోవిట్ కలిపి చల్లాలి. 
ఇలా చేస్తే మందు ఆకులకు బాగా అతుకుతుంది. 
* మందు చల్లిన రోజున బాగా వాన పడితే మళ్లీ చల్లాలి. 
* మందు చల్లేటుపుడు శరీరం అంతట గుడ్డలు ఉండాలి. 
* కల్తీ మందులు వాడకూడదు. 
* మందులు కొన్నప్పుడు బిల్లు తీసుకోవాలి. 
* లైసెన్సు లేనివారి దగ్గర నుండి కొనకూడదు. 
* మందు మిగిలితే మళ్లీ పైరు మీద చల్లకూడదు. 
నేలలో పోసి మట్టి కప్పాలి. 
* మందు చల్లాక స్నానం చేయ్యాలి. 
చెరువులో, కాలువలో చేయ్యకూడదు ఎందుకంటే చేపలకు పశువులకు అపకారం గట్టుమీద చెయ్యాలి. 
* రోజు పురుగు మందు5 గంటలే చల్లాలి. 
మందులను వీలయినంతవరకు తగ్గించాలి. 
అన్ని పురుగులు మనకు చెడు చేయవు. 
కొన్ని మంచి చేస్తాయి. 
ఇలా మేలు చేసే పురుగులను మనం గుర్తించాలి. 
వీటిని పెంపుచేయాలి. 
అప్పుడే ఇవి మన పంటలను కాపాడుతాయి. 
మందులతో వీటిని కూడా చంపకూడదు. 
తేనెటీగలు, పట్టు పురుగులు, కందిరీగలు, అక్షింతల పురుగులు, పెంకు పురుగులు ఇవి కొన్ని మేలు చేసే రకాలు ఇలా ఇంకా ఎన్నో ఉన్నాయి. 
వీటిని కాపాడుకోవాలి. 
పురుగుమందులు ఎక్కువ వాడితే? 
* వాతావరణం కలుషితం అవుతుంది. 
* మనిషి ఆరోగ్యం పాడవుతుంది. 
* పశువులు తగ్గిపోతాయి. 
* పక్షులు తగ్గిపోతాయి. 
* ఇంతకుముందు తక్కువ ఉన్న చీడపురుగులు ఎక్కువవుతాయి. 
ఎక్కువ నష్టం కలిగించేవిగా తయారవుతాయి. 
* చీడపురుగులు మందులను తట్టుకునే శక్తిని పెంచుకుంటాయి. 
* మేలు చేసే పురుగు తగ్గిపోతాయి. 
తులసీ రాములూ ఆలుమగలు. 
వాళ్లది సిరిపురం. 
ఇద్దరు కూతుళ్లు. 
పెద్ద కూతురికి పెళ్లి చేశారు. 
తులసి రాములు కూలికి పోతారు. 
పని చేయందే పూట గడవదు. 
పది రోజుల నుండి తులసికి బాగాలేదు. 
నిద్ర సరిగా లేదు. 
పొద్దున్నే లేవలేదు. 
కాసేపు పనిచేస్తుంది. 
కళ్లు తిరిగినట్టు అవుతుంది. 
అలసటగా ఉంటుంది. 
మాటిమాటికి చిరాకు పడుతుంది. 
ఆరోజు కూడా తులసి లేవలేదు. 
వంట మొదలు పెట్టలేదు. 
రాములుకు తొందర. 
అందుకే విసుక్కున్నాడు రాములు. 
రాములు విసురుగా వెళ్లిపోయాడు. 
తులసికి బాధగానే ఉంది. 
అయినా ఏమీ చేయలేదు. 
తలనొప్పిగా ఉంది. 
చెమటలు పోశాయి. 
అలసటగా ఉంది. 
కళ్లు బరువుగా ఉన్నాయి. 
తులసి మెల్లగా లేచింది. 
వంట చేద్దామని లేచింది. 
తల తిరిగింది. 
పడబోయి గుంజ పట్టుకుంది. 
ఇంతలో పక్కింటి సీత వచ్చింది. 
సీత చదువుకున్నది. 
సీత తులసిని పట్టుకుంది. 
మంచం మీద కూచోపెట్టింది. 
ఏమయింది అని తులసిని అడిగింది. 
తులసి అంతా చెప్పింది. 
నా దగ్గర పైసలు లేవు అని అంది. 
పరవాలేదు అని సీత తులసిని లేపింది. 
ఆస్పత్రికి తీసుకుని పోయింది. 
అక్కడ చాలామంది ఉన్నారు. 
డాక్టరు కోసం ఎదురు చూస్తున్నారు. 
డాక్టరమ్మ వచ్చింది. 
రోగులను చూడటం మొదలు పెట్టింది. 
రెండు గంటలు గడిచాయి. 
తులసి వంతు వచ్చింది. 
డాక్టరమ్మ తులసి నాడి చూసింది. 
కళ్లు చూసింది. 
నాలిక చూసింది. 
చేతికి మిషను కట్టింది. 
అంకెలు చూసింది. 
పది రోజులుగా ఇలాగే ఉందా. 
ఆసుపత్రికి ఎందుకు రాలేదు. 
అని అడిగింది డాక్టరమ్మ. 
తులసి ఏమీ అనలేదు. 
లేవలేక పడుకుంది నేనే తీసుకుని వచ్చాను. 
అని సీత అంది. 
డాక్టరమ్మ సీతను మెచ్చుకుంది. 
సాయంగా ఉన్నందుకు మెచ్చుకుంది. 
భయపడకు నీకు కొంచెం బీపి. 
ఉంది. 
నేను చెప్పినది చెయ్యి. 
అని డాక్టరమ్మ తులసితో అంది. 
బీపి. 
అంటే..
. 
-------------- మన శరీరంలో రక్తం ఉంటుంది. 
శరీరమంత రక్తనాళాలు ఉంటాయి. 
రక్తనాళాల గోడల్లో కొవ్వు చేరుతుంది. 
దాంతో రక్తనాళాలు ఇరుకవుతాయి. 
అప్పుడు రక్తం పోవటానికి ఆటంకం అవుతుంది. 
గోడలమీద బలం పడుతుంది. 
దాంతో రక్తపోటు ఎక్కువ అవుతుంది. 
దాన్నే బీపి. 
అంటారు. 
ఇది ఎక్కువ ఉన్నా కష్టమే. 
తక్కువ ఉన్నా కష్టమే. 
అన్నంలో ఆకు కూరలు తినాలి. 
ఉప్పు తగ్గించాలి. 
నిద్ర పోవాలి. 
దిగులు పెట్టుకోకూడదు. 
నూనె వాడకం తగ్గించాలి. 
మనసు ప్రశాంతంగా ఉంచుకోవాలి. 
ఈ గోళీలు వేసుకో. 
రోజుకు ఒకటి చాలు. 
అని డాక్టరమ్మ చీటి రాసి ఇచ్చింది. 
చీటి తీసుకుని లేచింది తులసి. 
ఆలోచిస్తూ గుడిసె చేరింది. 
తులసిని పడుకోబెట్టి సీత వెళ్లింది. 
తన ఇంటికొచ్చి కొంచెం అన్నం తెచ్చింది. 
తులసికి తినిపించింది. 
తులసి పడుకుంది. 
తరవాత సీత రాములు కోసం వంట చేసింది. 
సాయంకాలం రాములు వచ్చాడు. 
సీత రాములుకు అన్నం పెట్టింది. 
తులసిని ఆసుపత్రిలో చూపించాను. 
డాక్టరమ్మ చీటి రాసి ఇచ్చింది. 
గోళీలు తీసుకురా అని అంది సీత. 
రాములు చీటీ చూశాడు. 
మందుల షాపుకు పోయాడు. 
గోళీలు తెచ్చాడు. 
ఒకటి తులసికి ఇచ్చాడు. 
తులసి వేసుకుంది. 
పదిరోజులు గడిచాయి. 
ఇప్పుడు తులసికి నయమయింది. 
కుదుట పడింది. 
లేచి వంట చేయగలుగుతున్నది. 
పనీపాట చేసుకుంటుంది. 
తెచ్చిన గోళీలు అయిపోయాయి. 
తులసి తగ్గిందని గోళీలు మానేసింది. 
వారం గడిచింది. 
మళ్లీ దడ మొదలయింది. 
తల నొప్పిగా ఉంటోంది. 
తులసి పట్టించుకోలేదు. 
అలాగే పని చేసుకుంటోంది పనికి పోతోంది. 
కొన్ని రోజులు తులసి లేవలేక పోయింది. 
మంచం దిగలేక పోయింది. 
లేస్తే తూలి పడిపోతోంది. 
రాములుకు ఎటూ తోచలేదు. 
డాక్టరు దగ్గరకు తీసుకుపోయాడు. 
డాక్టరమ్మ పాత చీటి చూసింది. 
తులసి చేతికి మిషను పెట్టింది. 
అంకెలు చూసింది. 
చీటి చూసింది. 
గోళీలు వేసుకుంటున్నావా అని అడిగింది. 
తులసి లేదని అడ్డంగా తల ఊపింది. 
మానేశావా అని కోపంగా అంది డాక్టరమ్మ. 
ఎందుకు మానేశావు మానకూడదు. 
చెప్పినదాకా మానకూడదు. 
అని డాక్టరమ్మ అంది. 
ఇది ఆడవాళ్లకే వస్తుందా. 
అని రాములు అడిగాడు. 
రక్తపోటు ఆడవాళ్లకే వస్తుందా? 
ఇది నలభై ఏళ్లుదాటాక వస్తుంది. 
ఆడామగా అందరికీ రావచ్చు. 
కానీ ఆడవాళ్లలో ఎక్కువ. 
ఆడవాళ్లకు నియమాలు ఎక్కువ. 
వాళ్లమీద ఒత్తిడి ఎక్కువ. 
అందుకే వాళ్లకు రక్తపోటు వస్తుంది. 
రక్తపోటు ఎలా వస్తుంది. 
అని రాములు అడిగాడు. 
రక్తపోటు ఎలా వస్తుంది? 
మనకు గుండె ఉంటుంది. 
ఇది శరీరంలో అని భాగాలకూ రక్తం పంపుతుంది. 
మనం బతికి ఉన్నంత కాలం ఇలా జరుగుతుంది. 
వయసు పెరిగాక రక్తనాళాలలో అడ్డు కలుగుతుంది. 
ఇది అక్కడ కొవ్వు చేరడం వల్ల కలుగుతుంది. 
అప్పుడప్పుడు మనం దేని గురించయినా బాగా ఆలోచిస్తాం. 
దీంతో నాళాల మీద ఒత్తిడి ఎక్కువ అవుతుంది. 
రక్తపోటు పెరుగుతుంది. 
సాధారణంగా ఉండవలసినంత ఉండాలి. 
ఇది ఎక్కువ ఉన్నా ప్రమాదం. 
తక్కువ ఉన్నా ప్రమాదం. 
మందులు వాడాలి. 
మానేయకూడదు రక్తపోటు ఎందుకు వస్తుంది. 
మనసుమీద ఒత్తిడి పడితే వస్తుంది. 
గొడవలు చిరాకులు ఉంటే వస్తుంది. 
నిద్ర చాలకుంటే వస్తుంది. 
ఉప్పు ఎక్కువ తింటే వస్తుంది. 
బరువు ఎక్కువ పెరిగితే వస్తుంది. 
చక్కెర జబ్బు ఉంటే వస్తుంది. 
తల్లికి తండ్రికి రక్తపోటు ఉంటే వస్తుంది. 
మగవాళ్లకు తాగుడుతో బీపి. 
పెరగవచ్చు. 
రోగాన్ని పట్టించుకోకుంటే..
. 
సరైన శ్రద్ధ తీసుకోకుండా గుండె జబ్బు రావచ్చు. 
మూత్రపిండాల జబ్బు రావచ్చు. 
పక్షవాతం రావచ్చు. 
మెదడులో రక్తనాళాలు చిట్లుతాయి. 
చూపు మసకబారుతుంది. 
రాములు తులసిని తీసుకుని ఇంటికి వచ్చాడు. 
ఇప్పుడు రాములుకు విషయాలు తెలిశాయి. 
తులసికి కూడా తెలిశాయి. 
మందులు వాడితే రక్తపోటు అదుపులో ఉంటుంది. 
అని తెలుసుకున్నారు. 
గుర్తుంచుకోండి!* ఏడాదికి ఒకసారి రక్తపోటు పరీక్ష చేయించుకోవాలి. 
*40 ఏళ్లు దాటాక పరీక్షలు చేయించుకోవాలి. 
* శరీరం బరువు పెరగకుండా చూసుకోవాలి. 
* రక్తపోటు ఎక్కువ ఉన్నా ప్రమాదమే. 
* తక్కువ ఉన్నా ప్రమాదమే. 
* మందులు మానకూడదు. 
* తిండిలో జాగ్రత్తలు పాటించాలి. 
మంత్రిబుద్ధి రామలింగడి ఇంటి పక్కనే చెరువు ఉంది. 
ఒకరోజు ఒక మంత్రిగారు అటువైపు వెళుతున్నారు. 
ఆయన కాలికి బురద అంటింది. 
కడుక్కోవడానికి చెరువులో దిగాడు. 
మెట్లమీద కాలుజారి నీళ్లలో పడిపోయాడు. 
చెరువులో నీళ్లు ఎంతో లోతు లేవు. 
మునిగిపోయే ప్రమాదం లేదు. 
కానీ మంత్రి లేచే ప్రయత్నం కూడా చెయ్య లేదు. 
ప్రాణభయంతో వెర్రి కేకలు వేయడం మొదలుపెట్టాడు. 
ఆ కేకలకి జనం చుట్టూ మూగారు. 
" చెయ్యి ఇట్లా ఇవ్వండి లాగుతాం" అని నలుగురు ఐదుగురు చేతులు చాపారు. 
కానీ మంత్రి వాళ్ల మాట వినడే! పైగా ఒకటే అరుపులు. 
ఇంతలో రామలింగడు కూడా అక్కడికి వచ్చాడు. 
గబగబా ముందుకి పోయాడు. 
" నా చెయ్యి పుచ్చుకోండి" అన్నాడు. 
మంత్రి ఆ చెయ్యి అందుకుని బయటికి వచ్చాడు. 
అక్కడి జనమంతా తెల్లబోయారు. 
చాలాసేపటి నుంచీ అందరూ చెయ్యి ఇవ్వవయ్యా అంటే ఇవ్వ లేదు. 
రామలింగడి మాట ఎలా విన్నాడా అనుకున్నారు. 
జనంలో ఒకడు రామలింగడినే అడిగాడు. 
రామలింగడు చిన్న నవ్వు నవ్వాడు. 
" మరేం లేదు. 
మీరంతా చెయ్యి ఇట్లా ఇవ్వండి అన్నారు. 
నేను చెయ్యి పుచ్చుకోండి అన్నాను. 
అదీ తేడా. 
మంత్రిగారు కదా పుచ్చుకోవడమే గానీ ఇవ్వడం తెలీదు. 
అంతకంటే ఇంకేం లేదు" అన్నాడు. 
జనం అందరూ ఘొల్లుమని నవ్వారు. 
అబ్బకు తగ్గ కొడుకు ఒకరోజు రామలింగడి కొడుకు రాజుగారి సభకు వచ్చాడు. 
వాడు అచ్చు వాళ్ల నాన్న పోలికే. 
రాజు వాడిని చూశాడు. 
ముచ్చటగా ఉన్నాడు అనుకున్నాడు. 
అయితే వాళ్ల నాన్నకున్న తెలివితేటలు ఉన్నాయా అనిపించింది. 
వాడిని దగ్గరకి పిలిచాడు. 
వాడు పరుగెత్తుకొని వచ్చాడు. 
రాజుకి దండం పెట్టాడు. 
రాజు సంతోషించాడు. 
పది రూపాయలు ఇవ్వబోయాడు. 
కానీ కుర్రాడు తీసుకోలేదు. 
" ఏం. 
ఎందుకు తీసుకోవు? 
అని అడిగాడు రాజు. 
" తీసుకో తప్పులేదు" అన్నాడు మళ్లీ. 
" వద్దు మా అమ్మ కోప్పడుతుంది" అన్నాడు ఆ కుర్రాడు. 
" ఎందుకు" అని అడిగాడు రాజు. 
" ముక్కూ మొగం ఎరగనోళ్ల దగ్గర డబ్బు తీసుకోకూడదట. 
మా అమ్మ చెప్పింది అన్నాడు వాడు. 
" శెభాష్. 
ఆవిడ మంచి మాటే చెప్పింది కానీ నేను ముక్కూ మొగం ఎరగనివాడిని కాదు, రాజుని గదా! తీసుకో" అన్నాడు రాజు. 
" అవును. 
తెలుసు అనుకోండి" అని నీళ్లు నమిలేడు ఆ కుర్రాడు. 
" మరింకా అనుమానం ఎందుకు" రాజు నచ్చచెప్పాడు. 
" మా అమ్మ నమ్మదు మరి" అన్నాడు వాడు. 
" ఏం ఎందుకు నమ్మదు? 
" అడిగాడు రాజు. 
" ఎందుకంటే నిజంగా ఆ డబ్బులిచ్చింది రాజయితే ఆయన పది రూపాయలిస్తారా? 
బోలేడు ఇస్తారుగానీ అంటుంది మా అమ్మ" అన్నాడు రామలింగడి కొడుకు. 
దెబ్బతో వాడి తెలివి ఏమిటో రాజుగారికి తెలిసిపోయింది. 
కానీ ఆ జవాబుకి ఆయన తల తిరిగిపోయింది. 
వాడికి మంచి కానుకలిచ్చి పంపించాడు. 
నాలుగో స్వర్గం ఒకరోజు రామలింగడు చాలా మంది కవులతో మాట్లాడుతున్నాడు. 
అప్పుడు ఒక సన్యాసి అక్కడికి వచ్చాడు. 
సన్యాసి వాళ్లందరి ముందు గొప్పలు చెప్పుకోవడం మొదలుపెట్టాడు. 
" ఈ భూలోకంలో ఎక్కడ చూసినా పాపాలతో నిండిపోయింది. 
ఇది భరించలేక నేను ప్రతి రాత్రి స్వర్గానికి పోతాను. 
అక్కడ ఉండి వస్తుంటాను" అని బడాయిలు కొట్టాడు. 
రామలింగడు సన్యాసి బడాయికోరుతనం గమనించాడు. 
అతనికి బుద్ధి చెప్పాలని అనుకున్నాడు. 
" అయ్యా! మీరు నాలుగో స్వర్గానికి ఎప్పుడైనా వెళ్లారా? 
" అని సన్యాసిని అడిగాడు. 
నిజంగానే నాలుగో స్వర్గం ఉందనుకొన్నాడు సన్యాసి. 
దాన్ని చూడలేదంటే అందరూ నవ్వుతారనుకొన్నాడు. 
" దానిది ఏముంది? 
రాత్రి కూడా నేను నాలుగో స్వర్గానికి వెళ్లి వచ్చాను" అని అబద్ధమాడేశాడు. 
" అక్కడ ఆకాశగంగలో మీరు మునిగారా? 
" అని అడిగాడు రామలింగడు. 
" అంత దూరం వెళ్లి మునగకుండా వస్తానా? 
రాత్రి కూడా మునిగే వచ్చాను. 
అన్నాడు సన్యాసి గొప్పగా. 
" ఆ ఏటి గట్టున ఇసక మీద మెత్తగా ఏమైనా తగిలిందా? 
" అని మళ్లీ అడిగాడు రామలింగడు. 
" తగలకేం? 
బాగా నూరిన గంధం లాంటిది మెత్తగా తగిలింది. 
అది ఎంత మంచి వాసన!" అని ఇంకా బడాయి కొట్టాడు సన్యాసి. 
" అది నా గుర్రం వేసిన పేడలెండి. 
రాత్రి నేను కూడా నాలుగో స్వర్గం వచ్చాను గదా? 
" అన్నాడు రామలింగడు..
దీంతో అంతా ఫక్కుమని నవ్వారు. 
సన్యాసి మొగం చిన్నబోయింది. 
తల వంచుకుని అక్కడి నుంచి వెళ్లిపోయాడు. 
లెంపకాయ ఖరీదు ఒకరోజు రామలింగడు వీధిలో వెళుతున్నాడు ఎవరో వెనుక నుంచి వచ్చి ఒక్క గుద్దు గుద్దాడు. 
అ దెబ్బకి రామలింగడి ప్రాణం పోయినంత పనయింది. 
కింద పడిపోయాడు. 
ఆ పక్కనే వెళ్లుతున్నవాళ్లు కొట్టినవాడిని పట్టుకున్నారు. 
రామలింగడిని లేవదీశారు. 
తనని కొట్టినవాడిని రామలింగడు ఎప్పుడూ చూడలేదు. 
` ఎందుకయ్యా ఆయన్ని కొట్టావు' అని అంతా అతన్ని నిలదీశారు. 
అతను కంగారుపడ్డాడు. 
". 
తమరు అనుకోలేదండి. 
నా సావాసగాడు వెనక నుంచి చూస్తే మీలాగే ఉంటాడు. 
వాడు అనుకుని తమాషాగా కొట్టాను" అన్నాడు. 
సావాసగాడయితే మాత్రం తమాషాకి అంత దెబ్బ కొడతాడా? 
అని ఎవ్వరూ ఒప్పుకోలేదు. 
ఆ మనిషిని మంత్రిగారి దగ్గరకి తీసుకుపోయారు. 
మంత్రి అంతా విచారించాడు. 
ఆ దెబ్బ కొట్టినవాడు మంత్రికి దగ్గరి చుట్టం అవుతాడు. 
అంచేత ఆయన వాడిని ఎలాగైనా వదలిపెట్టాలనుకొన్నాడు. 
" పోనీవయ్యా రామలింగా! తెలియక పొరపాటు చేశాడు. 
ఏమనుకోవద్దు అంటున్నాడుగా ఊరుకో" అన్నాడు. 
రామలింగడు ఒప్పుకోలేదు. 
" సరే! ఒక రూపాయి జరిమానా వేస్తాను. 
అన్నాడు మంత్రి. 
కొట్టినవాడు తన దగ్గర రూపాయి లేదన్నాడు. 
మంత్రి వాడిని చూసి నవ్వాడు. 
ఇంటికి పోయి రూపాయి తీసుకురమ్మన్నాడు. 
వాడు దొరికిందే సందని పారిపోయాడు. 
రామలింగడికి ఇదంతా చూసి ఒళ్లు మండిపోయింది. 
మంత్రి దగ్గరగా వెళ్లాడు. 
" అయితే మంత్రిగారూ! నాకు తెలియక అడుగుతాను. 
దెబ్బ, గుద్దు, లెంపకాయ వీటి ఖరీదు ఒక రూపాయి అన్నమాట. 
బాగుందే" అన్నాడు. 
` అంతేగా మరి' అన్నాడు మంత్రి. 
` ఓహో! అలాగా' అన్నాడు రామలింగడు. 
వెంటనే సాగదీసి మంత్రిగారిని ఒక్క లెంపకాయ కొట్టాడు. 
మంత్రి మొర్రో అన్నాడు. 
" మంత్రిగారూ! నాకు అవతల బోలెడు పని ఉంది. 
నేను పోవాలి. 
ఈ దెబ్బకు రూపాయి సరిపోతుందా! నన్ను కొట్టినవాడు రూపాయి తెస్తాడుగా. 
అది తమరు పుచ్చుకోండి" అని చెప్పి రామలింగడు విసవిసా వెళ్లిపోయాడు. 
సంచిలో ఏనుగు ఒకరోజు రామలింగడు సభకి చాలా ఆలస్యంగా వచ్చాడు. 
రాజుగారు రామలింగడిని పిలిచారు. 
ఆలస్యంగా ఎందుకు వచ్చావని అడిగారు. 
" రాజా! మా చిన్న కొడుకు ఈవేళ చాలా గొడవ చేశాడు. 
వాడిని సముదాయించి వచ్చేసరికి ఇంతసేపు అయింది" అన్నాడు. 
రామలింగడు. 
దానికి రాజు ఫక్కున నవ్వాడు. 
" రామలింగా! ఏదో సాకు చెప్పావుగానీ, పిల్లల్ని సముదాయించడం అంత కష్టమా? 
" అన్నాడు. 
" లేదు మహారాజా! చిన్న పిల్లలకి నచ్చజెప్పడం చిన్న పని కాదు. 
అంతకంటే కష్టమైన పని అడుగుతారు. 
చెయ్యకపోతే ఏడుపు లంకించుకుంటారు. 
కొట్టినా, తిట్టినా శోకాలు పెడతారు. 
ఇవన్నీ వేగడం ఊరుకోబెట్టడం చెప్పలేనంత కష్టం!" అన్నాడు రామలింగడు. 
రాజు దీనికి ఏ మాత్రం ఒప్పుకోలేదు. 
పైగా రామలింగడు కోతలు కోస్తున్నాడని అనుమానించాడు. 
" సరే రాజా! కొంతసేపు నేను చిన్న పిల్లవాడిగానూ, మీరు తండ్రిగానూ, ఉందాం. 
పిల్ల చేష్టలు ఎలా ఉంటాయో మీకు చూపిస్తాను" అన్నాడు రామలింగడు. 
సరే అన్నాడు రాజు. 
రామలింగడు మారాం మొదలుపెట్టాడు. 
మిఠాయి కావాలన్నాడు. 
" ఓస్ ఇంతేగదా!" అని రాజు మిఠాయి తెప్పించాడు. 
కొంచెం తిన్నాక పోదామని గోలచేశాడు రామలింగడు. 
రాజు అతన్ని తీసుకొని బజారుకి వెళ్లాడు. 
వీధిలో అటూ ఇటూ పరుగెత్తుతున్నాడు రామలింగడు. 
తన రాజుని పరుగెత్తించాడు. 
ఒక కొట్టుముందు ఆగాడు రామలింగడు. 
రంగు రంగుల సంచీ చూపించాడు. 
అది కొనమన్నాడు. 
సరేనని రాజు ఆ సంచీ కొన్నాడు. 
మరికొంత దూరం పోయారు. 
ఒక ఏనుగు కనబడింది. 
ఆ ఏనుగు కావాలని సతాయించాడు రామలింగడు. 
చేసేది లేక ఆ ఏనుగుని కూడా కొన్నాడు రాజు. 
అంతే! ఆ ఏనుగుని ఈ సంచిలో పెట్టమన్నాడు రామలింగడు. 
" సంచిలో ఏనుగు ఎలా పడుతుంది? 
మరొకటి ఏమైనా అడుగు" అన్నాడు రాజు. 
" వీల్లేదు. 
ఏనుగునే సంచిలో పెట్టాలి. 
నాకు ఇంకేమీ వద్దు" అని వేదించుకుతిన్నాడు. 
రామలింగడు. 
కొంతసేపటికి రాజు విసిగిపోయాడు. 
ఓడిపోయానని ఒప్పుకున్నాడు. 
రామలింగడు నవ్వుకున్నాడు. 
అమ్మగారి ఆఖరి కోరిక రాజుగారి తల్లికి మామిడిపళ్లంటే చాలా ఇష్టం. 
ఆమెకి వానాకాలంలో బాగా జబ్బు చేసింది. 
చావబోయేముందు మామిడిపండు తినాలని ఆవిడ కోరిక. 
రాజు భటులని దేశమంతా తిప్పాడు. 
ఎక్కడా ఒక్క మామిడిపండు కూడా దొరకలేదు. 
దాన్నే కలవరిస్తూ ఆమె ప్రాణాలు వదిలింది. 
చనిపోయేముందు తల్లికి మామిడిపండు తినిపించలేకపోయానే అని రాజు బాధ పడ్డాడు. 
ఈ సంగతి తాతాచారికి తెలిసింది. 
ఈ వంకతో వీలైనంత డబ్బు గుంజుకోవాలని ఎత్తువేశాడు. 
వెంటనే రాజు దగ్గరకి పోయాడు. 
" మహారాజా! బాధపడకండి! బంగారు మామిడిపళ్లు చేయించి బ్రాహ్మలకు దానం ఇవ్వండి. 
ఏటా ఆమె తద్దినం నాడు ఈ పని చేయండి. 
స్వర్గంలో మీ తల్లిగారికి శాంతి కలుగుతుంది" అని చెప్పాడు. 
రాజు ఏటా బంగారు మామిడిపళ్లు దానం చేయడం మొదలుపెట్టాడు. 
లక్షల మంది బ్రాహ్మలు దానం తీసుకుపోతున్నారు. 
రెండేళ్లకే రాజుగారి ఖజానా ఖాళీ అయిపోవచ్చింది. 
తాతాచారి మోసంతో రాజుగారు చిక్కులలో పడ్డాడు. 
ఏదో ఎత్తు వేయాలి అని రామలింగడు ఆలోచించాడు. 
తర్వాత ఏడు కూడా లక్షల బ్రాహ్మలు దానం పుచ్చుకోవడానికి వచ్చారు. 
ముందు రోజే పట్నంలో దిగారు. 
రామలింగడు ఆ రాత్రి అందరినీ కలుసుకున్నాడు. 
" ఈ ఏడు ఎన్ని కావాలంటే అన్ని మామిడిపళ్లు ఇస్తారు. 
అయితే ఎన్ని పళ్లు కావాలంటే అన్ని వాతలు వేయించుకోవాలి" అని అందరికీ చెప్పాడు. 
బ్రాహ్మలు అంతా ఆశపడ్డారు. 
మర్నాడు పొద్దుటే రామలింగడు కొలువు బయట కొలిమి పెట్టించాడు. 
బ్రాహ్మలకు వాతలు వేయించసాగాడు, కొందరు పది వాతలు కూడా వేయించుకున్నారు. 
కొలువు లోపలికి వెళ్లి రాజుకు వాతలు చూపించారు. 
అన్ని బంగారు మామిడిపళ్లు ఇమ్మని అడిగారు. 
రాజు తెల్లబోయాడు. 
రామలింగడే ఈ వాతలు వేయిస్తున్నాడని తెలిసింది. 
విపరీతమైన కోపం వచ్చింది. 
రామలింగడిని పిలిచి ఇట్లా ఎందుకు చేస్తున్నావు అని అడిగాడు. 
" మహారాజా! మా అమ్మ వాతరోగంతో చనిపోయింది. 
పోయేముందు వాతలు వేయించమని అడిగింది. 
నేను వేయించే లోపలే కన్నుమూసింది. 
మరి ఆమె ఆత్మ కూడా శాంతించాలి గదా! అందుకు బ్రాహ్మలకు వాతలు వెయ్యమని చెప్పారు. 
ఇంతమంది బ్రాహ్మలు నాకు ఎప్పుడు దొరుకుతారు? 
పైగా వాతలు వేయిస్తానంటే ఎవరు వస్తారు? 
అందుకే పనిలో పనిగా వేయిస్తున్నాను" అన్నాడు. 
రాజుకి వెంటనే సంగతి అర్థమయింది. 
తాతాచారి మోసం తెలిసిపోయింది. 
తన తెలివితక్కువతనానికి సిగ్గుపడ్డాడు. 
ఆశపోతులు కాకపోతే ఒక్కొక్కరు అన్ని వాతలు వేయించుకుంటారా అనుకున్నాడు. 
వెంటనే బంగారు మామిడిపళ్ల దానం ఆపేసాడు. 
*** 
రాములు ఐదో అగ్గిపుల్ల వెలిగించాడు. 
అయినా అతని బీడీ అంటుకోనేలేదు. 
" అరే! ఎన్ని పుల్లలు అలా తగలేస్తావు? 
పెట్టి కాస్తా రెండు రోజులకే అయిపోతుంది! ఎన్ని పుల్లలు అలా తగలేస్తావు? 
పెట్టి కాస్తా రెండు రోజులకే అయిపోతుంది!" అంది అతని పెళ్లాం రంగి అతన్ని ఆపుతూ. 
" గాలి ఎలా ఉందో చూడు. 
పుల్ల వెలగడమే లేదు. 
" అంటూ రాములు కొత్త పుల్ల బయటకు తీసాడు. 
" ఉండు. 
నా చీరకొంగు గాలికి అడ్డం పెడతాను. 
" అంటూ రాములు తన పై కొంగును పెద్దగా తీసింది. 
రాములు వైపు గాలి రాకుండా అడ్డు పెట్టింది. 
రాములు అగ్గిపుల్ల గీసి బీడీ అంటించాడు. 
తన పెళ్లాం రంగి మొఖంమీద పొగ వదిలాడు. 
ఆ రోజు రాములికి అక్కడ ఒక సేటుగారి ఇంట్లో విందు ఉంది. 
రాములు, రంగి ఆ విందు సంబరంలో పెరటి మెట్ల మీద కూర్చుని ఉన్నారు. 
రాములు బీడీ దమ్ములాగి వదిలాడు. 
" రంగీ!..
మీ అమ్మ ఏది అడిగినా ఇచ్చేసి ఉండేవాడినే. 
నిన్ను మాత్రం చేసుకోకుండా వదిలేవాడిని కాదు..
. 
" అన్నాడు. 
" కానీ, మా అమ్మ నీ దగ్గర దమ్మిడీ అయినా పుచ్చుకోనిదే..
..
ఇంకా నేనే నీ ఇంటికి పట్టుకు వచ్చా. 
" అంది రంగి. 
మీ అమ్మ చాలా మంచిదే. 
కానీ నీవే ఎంత ఛండాలంగా తయారు అయ్యావు నీకు తెలియదు!" అన్నాడు రాములు. 
" ఇదిగో..
..
నేను నీకు ఏం తక్కువ చేశాను? 
"" నువ్వు పెళ్లికి ముందు ఎన్ని వేషాలు వేశావు? 
తాగనన్నావు, తిట్టనన్నావు, కొట్టనన్నావు. 
అప్పుడూ కదా చేసుకున్నాను! మళ్లీ ఎప్పుడైనా అలా చేశావో నిన్ను వదిలేసి పోతా..
. 
ఏం? 
అది జరిగేది కాదంటావా? 
"" ఎందుకు జరగదు? 
తాగి గోల చెయ్యడం, నోటికి వచ్చినట్లు మాట్లాడటం, అదంతా నేను సహించాలి అంటావా? 
ఈ తన్నులు తినడం నావల్ల కాదు..
. 
" అంది రంగి. 
రంగి మాటలు విన్న రాములుకు ధైర్యం వచ్చింది. 
" సరే..
..
అలాగే..
..
నేను తాగడానికి ఎక్కడ పోతానో అని అంత ఆవేశంగా మాట్లాడుతున్నావు! నువ్వు చిన్నప్పుడు మీ అమ్మతో కలిసి ఊడవడానికి గుర్తుందా. 
అప్పటి నుంచే నాకు నువ్వంటే ఇష్టం. 
" అన్నాడు రాములు. 
" అవును రామూ! మీ మగాళ్లంతా ఎందుకు అట్లా తాగుతారు? 
దానిలో ఏముంటుంది? 
అది చాలా చేదుగా ఉంటుందని అంటావే..
. 
" అంది రంగి. 
" రంగీ, అప్పుడప్పుడు మనస్సు అదోలా ఉంటుందే. 
అప్పుడు మందు కావాలి. 
ఒక్కోసారి బాగా అలిసిపోతాను. 
ఏమీ చేయాలనిపించదు. 
అప్పుడు చుక్కపడితే అంతా బాగైపోతుంది. 
" రంగి కాసేపు ఏమీ మాట్లాడలేదు. 
అలాగే ఉండిపోయింది. 
ఆ విషయం గురించి ఆమె పొడిగించదలచుకోలేదు. 
" అవును రామూ! నాకు ఇంక ఎవరితోనైనా పెళ్లయుంటే ఏం చేసేవాడివి? 
"" మీ అమ్మ నూరే ఖారాలు మిరియాలు భరించి నిన్ను పెళ్లాడేది? 
అయినా నువ్వు ఎక్కడ వున్నా నే వెళ్లి లేవదీసుకు రానూ!"" ఇప్పుడు నిలవనిస్తే చాలు..
. 
అంత ప్రేమ ఒలక బొయ్యకు. 
ఈ ప్రపంచంలో ఏదైనా జరగవచ్చు" అంది రంగి. 
ఉన్నట్టుండి విందులో కలకలం రేగింది. 
కుక్క ఒకటి లోపలకు దూరింది. 
అది ఎవరి విస్తరిలోనో కలబడింది. 
దాన్ని బయటకు వెళ్ళగొడుతున్నారు. 
సేఠ్_కు కోపం వచ్చింది. 
ఆయన కోపం అంతా రాములు మీదకు తిరిగింది. 
" బీడీ తాగుతూ దర్జాగా కూర్చున్నావా! కుక్కను తరమలేవూ? 
ఫో..
ఇక్కడినుంచి. 
" ఆయన మీదపడి కొట్ట లేదు. 
అంతే..
..
రాములుకీ రంగికీ చాలా బాధేసింది. 
వాళ్ల సంబరంలో నీళ్లు చల్లినట్లు అయింది. 
ఇద్దరూ మాట్లాడకుండా లేచి వెళ్లిపోయారు. 
ఎక్కడికి పోతున్నారో వాళ్ళకే తెలియదు. 
రాములు చాలా బాధపడుతున్నాడు. 
రంగి అతన్ని సముదాయించసాగింది. 
రాములు తన మనస్సును బాధ పెడుతున్న అసలు విషయాన్ని బయట పెట్టాడు. 
" ఆయన అన్నేసి మాటలు అన్నాడు. 
అదీ నీ ముందర. 
అదే నాకు నచ్చలేదు" అన్నాడు. 
రంగి ఆలోచనలో పడింది. 
ఆమె రాములు ఇందాక అన్న మాటల గురించి ఆలోచిస్తోంది. 
రాములుకు పెద్ద అవమానమే జరిగింది. 
ఆ విషయం రంగినీ బాధ పెడుతూనే ఉంది. 
రాములు మాట్లాడకుండా దిగులుగా నడవసాగాడు. 
అతన్ని అలా చూసి రంగి మనస్సు కరిగిపోయింది. 
దారిలో కల్లు దుకాణం కనపడింది. 
రంగికి గుర్తు వచ్చింది. 
రాములు మనస్సు పాడైనపుడు చుక్క వేసుకుంటే బాగవుతుంది. 
రంగి తన కొంగు ముడి విప్పి అర్ధరూపాయి తీసింది. 
రాములుకు దాన్ని ఇచ్చింది ప్రేమగా. 
" ఎంతసేపు అలా ఉంటావు? 
అక్కడికి పోయి తాగేసిరా..
. 
త్వరగా వచ్చెయ్యి. 
నేను ఇక్కడే కాచుకుని ఉంటా. 
" రాములు హుషారుగా లోపలికి పోయాడు. 
రంగి రాములుకోసం ఎదురుచూస్తోంది. 
ఆమె ఆలోచనలో పడింది. 
రాములని తాగవద్దు అని ఒట్టు వేయించుకుంది. 
మళ్లీ తాగమని డబ్బులు ఇచ్చింది. 
తను అలా చేసి ఉండకూడదు. 
ఇంతలో రాములు వచ్చాడు. 
అతను ఇప్పుడు సంతోషంగా కనబడుతున్నాడు. 
" చూశావా రంగీ! నాకు ఇప్పుడు. 
చుక్క వేసుకున్నాక నా బాధంతా పోయింది. 
నేను చెప్పలేదూ!" అన్నాడు రాములు. 
" ఇక ఆ సంగతి వదిలి వెయ్యి. 
కానీ, ఇదిగో చెబుతున్నా. 
నువ్వు గనుక ఎక్కువ తాగావంటే ఇంట్లోంచి గెంటేస్తాను. 
ఆ..
. 
" అంది రంగి. 
" లేదే రంగీ..
. 
ఇంకెప్పుడూ తాగను. 
నువ్వంటే నాకు ఎంతో ఇష్టం. 
సేఠ్ _ విందు లేకపోతే పోయింది. 
కాని కడుపు నిండా చుక్క పడింది. 
కానీ ఇకమీద నేను గోల చెయ్యనే. 
ఎంత తాగినా సరే నిన్ను కొట్టను. 
నువ్వంటే నాకు ఎంతో ఇష్టం. 
" రాములు వాగడం మొదలుపెట్టాడు. 
రంగి మాట్లాడకుండా అతన్ని ఇంటికి తీసుకుని వెళ్లింది. 
(2) అది సాయం సమయం. 
రంగి చీపురు పుచ్చుకుని ఊడుస్తోంది. 
ఆమె ఇప్పుడు హైదరాబాద్_లో ఉండటం లేదు. 
రాములు కూడా ఆమెతో ఉండటం లేదు. 
రాములని ఆమె నాలుగు నెలల కిందట వదిలేసింది. 
రాములు చెడు సావాసాలు మరిగాడు. 
రంగి అన్నీ సహించి ఊరుకుంటుందని అనుకున్నాడు. 
ఆ నమ్మకంతోనే తాగుడు కొనసాగించాడు. 
అతని మనస్సులో మరో ఆలోచన కూడా ఉంది. 
ఆమె పెట్టిన షరతు ప్రకారం నడుచుకుంటే తను చులకన అయిపోడూ..
. 
రంగి రాముల్ని చాలా సార్లు బెదిరించింది. 
తిట్టింది. 
వదిలేసి పోతానని భయం పెట్టింది. 
కానీ ఆమె బెదిరింపులను రాములు ఖాతరు చెయ్యలేదు. 
ఒకరోజు రాములు పీకలదాకా తాగివచ్చాడు. 
" ఎవరినే..
..
వదలిపెట్టి పోతావు? 
" అన్నాడు. 
తన సత్తా చూపించాలని రంగిని కొట్టాడు. 
ఆ మరునాడు రంగి వెళ్లిపోయింది. 
ఆమె తన తల్లి ఇంటికి వరంగల్ వచ్చింది. 
అక్కడ పురుషోత్తం అనే అధికారి దగ్గర పని చేయడానికి కుదిరింది. 
ఎప్పటిలాగే ఊడ్చే పని చేయసాగింది. 
వరంగల్_లో రంగికి జరుగుబాటు ఉంది. 
కానీ ఆమెను రాముల్ని వదిలేసి వచ్చానే అన్న చింత బాధించసాగింది. 
హైదరాబాద్ _ నుండి వచ్చిన వాళ్లందరినీ రాములు గురించి అడగడం మొదలుపెట్టింది. 
తను కాలనుకుంటే మళ్లీ రాములు దగ్గరకు వెళ్లి పోవచ్చు. 
అది ఆమెకు తెలుసు. 
రాములు ఆమెను ప్రేమతో ఆదరిస్తాడని. 
కానీ రంగి కొంతకాలం ఆగదలచింది. 
రాములు వచ్చి పిలిచేదాకా వెళ్లకూడదు. 
అనుకుంది రాములు తనను వచ్చి పిలుచుకుని వెళ్లాలని ఆమె ఎన్నో మొక్కులు మొక్కింది. 
అయినా రాములు నుండి పిలుపు రాలేదు. 
రంగికి ఇది చాలా నిరాశ అనిపించింది. 
ఆ బాధ వల్ల ఆమె చిటపటలాడసాగింది. 
ఆ కోపమంతా పురుషోత్తం మీద మళ్లింది. 
ఆమె పురుషోత్తం మీద చిర్రుబుర్రులాడసాగింది. 
అతని మీద రంగి కొన్ని పాటలు కట్టింది. 
ఒకరోజు రంగీ, మంగీ కలిసి ఊడుస్తున్నారు. 
కలిసి పాటలు పాడుతున్నారు. 
అంతలో పురుషోత్తం అటుగా వచ్చాడు. 
అతని చేతిలో చిన్న కర్ర ఉంది. 
దానితో కాళ్లమీద కొట్టుకుంటూ నడుస్తున్నాడు. 
అతను ఈపాట విన్నాడు. 
ఆపాట తనమీదే అని అతనికి అర్థం అయింది. 
" ఏయ్! పని చెయ్యండి! పని..
. 
ఉత్త పనికిమాలినవాళ్లలా ఎందుకు ఎందుకు అట్లా గొంతు చించుకుంటారు? 
" అని అరవడం మొదలుపెట్టాడు. 
మంగి సిగ్గు పడింది. 
కానీ రంగి జవాబు ఇచ్చింది. 
" అవును..
..
పాడుతున్నాం. 
కానీ మా చేతులు పని చేస్తూనే ఉన్నాయి. 
కనపడటం లేదా? 
" అంది. 
" విశ్వాస హీనురాలా! నాకే ఎదురు చెప్తావా? 
నీపై ఆఫీసర్_నే అవమానిస్తావా? 
ఎదురు జవాబు చెబుతావా? 
" అంటూ పురుషోత్తం మండి పడ్డాడు. 
" కానీ..
..
అయ్యా!"" చాల్లే. 
నాకు ఇంకా చాలా పనుంది. 
దీని మీద వేలిముద్ర వెయ్యి. 
జీతం ఇస్తాను" అన్నాడు. 
అతని దగ్గరలో అరుగుమీద కాగితాలు ఉన్నాయి. 
ముందట మంగి ముద్ర వేసింది. 
తరువాత అతను రంగిని వేలిముద్ర వెయ్య మన్నాడు. 
" ముందర డబ్బులు ఇవ్వు, ఆ తరువాతే వేలిముద్ర" అంది రంగి. 
" ఏమిటీ? 
మీరేమో దొరలు..
. 
సర్కారు వాళ్లేమో దొంగలూనా? 
ఇక్కడంతా సర్కారు వాళ్ల రూల్సు ప్రకారమే జరుగుతుంది. 
ముందర వేలిముద్ర వెయ్యి. 
తరువాతే జీతం" అన్నాడు. 
" అయితే, పట్టు, వేస్తాను వేలిముద్ర" అంటూ రంగి పురుషోత్తం వేపు వేలు చూపింది. 
తరువాత కాగితం మీద వేలిముద్ర వేసింది. 
పురుషోత్తం రంగీ, మంగిల జీతంలో అర్ధరూపాయి కోసేశాడు. 
మిగిలిన డబ్బుని నేల మీదకు విసిరేశాడు. 
మంగి తన డబ్బుల్ని తీసేసుకుంది. 
" నా డబ్బుల్ని నాకు పూర్తిగా ఇచ్చెయ్యి. 
అట్లా అయితేనే తీసుకుంటా. 
లేకపోతే తీసుకోను" అంది రంగి. 
" తీసుకోకపోతే అలాగే పడి ఉండు అని. 
నే పోతున్నా. 
" అంటూ పురుషోత్తం బయలుదేరాడు. 
రంగి తన పొడవాటి చీపురును దగ్గర లోని గోడమీద పెట్టింది. 
పురుషోత్తం పోనీయకుండా అడ్డుగా నిలబడింది. 
రంగి దగ్గర తన ఆటలు సాగవని గ్రహించాడు పురుషోత్తం. 
అందరి ముందూ తను చులకన అయిపోతాడు" తీసుకుపో..
..
నీ డబ్బులు. 
ఆ అర్ధం రూపాయి ఇటు ఇచ్చెయ్" అన్నాడు. 
" ముందు రూపాయి ఇవ్వు. 
అప్పుడు అర్ధం రూపాయి ఇస్తాను" అంది రంగి. 
పురుషోత్తం రూపాయిని నేల మీదకు విసిరేశాడు. 
రంగి చీపురిని చేత్తో తీసుకుంది. 
వంగి రూపాయి తీసుకుంది. 
వేరేవైపు చూపు. 
రూపాయిలు చేతిలో గలగలాడాయి. 
ఇంతలో" రంగీ..
. 
అరే ఓ..
. 
రంగీ..
. 
" అంటూ ఎవరిదో పిలుపు వినబడింది. 
రంగి అటు తిరిగి చూసింది. 
రంగి అత్త ఆమెను పిలుచుకుపోవడానికి వచ్చింది. 
(3) మొదటి మూడు రోజులు రంగి రాములు ఎంతో సంతోషంగా గడిపారు. 
నాలుగోరోజు రంగితో అన్నాడు రాములు. 
" రంగీ..
..
నీ గుండె నిజంగా బండరాయేనే! నువ్వెళ్లి పోయాక నాకైతే అసలు తోచనేలేదు. 
నువ్వు అక్కడ హాయిగా ఉన్నావు. 
"" అక్కడ నాకూ ఏమీ బాగలేదు. 
కానీ నువ్వు పిలవకుండా నేను ఎలా వస్తాను? 
" అంది రంగి. 
" నేను నిన్ను ఏ ముఖం పెట్టుకుని పిలవను? 
తప్పు నాది. 
ఎన్నాళ్లు ఉంటుంది. 
అదే రెండు రోజులలో తిరిగి వస్తుంది అనేది అమ్మ. 
కానీ, నువ్వు మాట పట్టింపుకు పోయి కూచున్నావు. 
"" తప్పు చేసింది నువ్వు. 
నువ్వే పిలవాల్సింది. 
"" నువ్వు రావాలని నేను ఎన్ని మొక్కులు మొక్కానో తెలుసా, అమ్మ ` వేరే పెళ్లి చేసుకో' అంటుంది. 
కానీ, నేను ఏమో ` నేను ఎవరినీ చేసుకోను. 
నాకు నా రంగే కావాలి' అన్నాను. 
అప్పుడు ఇక మా అమ్మ కోసం బయలుదేరి వచ్చింది," అన్నాడు రాములు. 
" నేనూ చాలా మొక్కులు మొక్కా. 
మీ అమ్మ పిలవడానికి వచ్చేదాకా" అంది రంగి. 
రాములు ఉలిక్కిపడ్డాడు. 
" అరే రంగీ! నువ్వు ఎంత పని చేశావే..
..
. 
నా మొక్కులకు యాభై రూపాయలు అయినాయి. 
నీ మొక్కులకు అరవై రూపాయలు అయినాయి. 
పెళ్లికి చేసిన అప్పే ఇంకా రెండు వందల యాభైదాకా ఉంది. 
ఇదంతా ఎక్కడనుండి తేవాలి? 
" రంగికి భయం వేసింది. 
అయినా రాములికి ధైర్యం చెప్పింది. 
రాములు, రంగి ఇద్దరూ బెంగతోనే నిద్రపోయారు. 
మూడు రోజులూ వారు అనుభవించిన సుఖం అంతా ఆవిరైపోయింది. 
మళ్లీ వాళ్లిద్దరూ కష్టాల కాపురంలో మునిగిపోయారు. 
మరునాడు రంగి తన నగలు బయటకు తీసింది. 
అమ్మెయ్యడానికి. 
రాములు వాటిని తాకట్టు పెట్టాడు. 
అలా తాకట్టు పెట్టగా వచ్చిన డబ్బు కొంచెమే. 
ఆ తరువాత వచ్చినదంతా వడ్డీలకు కట్టడానికే సరిపోయింది. 
రాములు రంగి ఆ సంగతి గ్రహించలేకపోయారు. 
అప్పుడే రాములు తల్లి చనిపోయింది. 
రంగికి పిల్లాడు పుట్టాడు. 
ఖర్చులు పెరిగిపోయాయి. 
రంగి సంపాదన ఆగిపోయింది. 
బాధలు మరచిపోవాలని రాములు మరింతగా తాగడం మొదలుపెట్టాడు. 
రంగి రాములును బెదిరించింది. 
ఆ బెదిరింపులో కోపం లేదు. 
దైన్యం ఉంది. 
రాములు పరిస్థితికి తానే కారణమని ఆమె అనుకుంది. 
ఒకరోజు రాములు ఇంటికి రాలేదు. 
రంగి అతన్ని పుట్ _ పాత్ మీద నుండి వెతికి పట్టుకొచ్చింది. 
రంగి మనస్సులో పిరికితనం ఏర్పడింది. 
ఆమెకు ఇప్పుడు సలహాలు ఇచ్చే శక్తి లేదు. 
ఒకరోజు రాత్రి ఉరుములు మెరుపులతో గాలివాన మొదలైంది. 
రాములు ఇంటికి రాలేదు. 
రంగి రాముల్ని వెతకడానికి బయలుదేరింది. 
రెండు గంటలు వెతికాక రాములు దొరికాడు. 
అతను నది ఒడ్డున ఇసుక మీద పడి ఉన్నాడు. 
రంగి అతన్ని లేపి నెమ్మదిగా ఇంటికి తీసుకువచ్చింది. 
రాములుకు జ్వరం వచ్చింది. 
రంగి మళ్లీ మొక్కుకుంది. 
వైద్యుడిని తీసుకువచ్చింది. 
కానీ రాములు మళ్లీ లేవనేలేదు. 
రంగి విధవ అయిపోయింది. 
(4) ఒకరోజు రంగి వీధి ఊడుస్తోంది. 
ఆ దగ్గరే ఉన్న అరుగుపైకి ఒకాయన వచ్చాడు. 
అరుగును శుభ్రం చేశాడు. 
చాప పరచాడు. 
అతని దగ్గర ఏవో చిత్రపటాలూ, బొమ్మలూ పాచికలూ ఉన్నాయి. 
" స్వామీ _స్వామి! నేనో ప్రశ్న అడుగుతాను. 
చెబుతారా" అని అడిగింది రంగి. 
" నాలుగు అణాలు అక్కడ పెట్టి అడుగు, చెబుతాను" అన్నాడు ఆయన. 
రంగి నాలుగు అణాలు తీసి అక్కడ పెట్టింది" స్వామీ _స్వామి! ఎవరైనా మనిషి మొక్కిన మొక్కులు తీర్చకుండా చనిపోయాడనుకోండి. 
అప్పుడు అతని పెళ్లాం ఆ మొక్కుబడులు తీర్చిందనుకోండి. 
ఆ ఫలితం ఆ పోయిన మనిషికి దక్కుతుందా? 
సరిగ్గా చూసి చెప్పండి" అంది. 
ఆయన వేళ్లు మడిచి లెక్కలు గట్టాడు. 
" ఆ..
..
దక్కుతుంది. 
అనుమానం లేదు" అన్నాడు. 
" మంచిది సామీ," అంటూ రంగి లేచి వెళ్లబోయింది. 
స్వామీజీ ఆమెను వెనక్కు పిలిచాడు. 
" అయితే ఒక్కటి మాత్రం మరచిపోకు. 
ఆమె మళ్లీ పెళ్లి చేసుకుంటే ఆ ఫలితం అతనికి దక్కదు" అన్నాడు. 
రంగి ఆయనకు నమస్కారం చేసి వెళ్లిపోయింది. 
రంగి మొక్కుబడులు తీర్చడానికి డబ్బులు కూడబెట్టడం మొదలుపెట్టింది. 
ఆమెను పెళ్లాడతాము అంటూ చాలా మంది వచ్చారు. 
రంగి అందరికీ ఒకే జవాబు చెప్పింది. 
" రాములు మొక్కిన మొక్కులు తీర్చేవరకూ నేను పెళ్లి చేసుకోను" అని. 
రాములు మొక్కిన మొక్కులు తీర్చడమైతే అయిపోయింది. 
కానీ అందుకు ఏడేళ్లు పట్టింది. 
అప్పుడూ ఆమెను పెళ్లాడతాను అని ఒకతను వచ్చాడు. 
" వద్దు! వద్దు! ఇప్పుడిక ఈ వయస్సులో నాకా బాదరబందీ వద్దు" అని జవాబు చెప్పింది రంగి. 
బిడ్డను బతికించుకుందాం రోగాలు రాకుండా టీకాలు ముందుమాట------------- బిడ్డను కనడం ఎంత కష్టమో మనకు తెలుసు. 
బిడ్డకు జబ్బు వస్తే ఎలా తల్లడిల్లిపోతామో మనకు తెలుసు. 
బిడ్డ చచ్చిపోతే ఎంత కడుపు కోతో మనకు తెలుసు. 
అయినా ఎంతోమంది బిడ్డలు రోగాలు పాలవుతూనే వున్నారు. 
ఎంతోమంది బిడ్డలు చచ్చిపోతూనే వున్నారు. 
అయితే మనం చాలా రోగాలు రాకుండా చేసుకోవచ్చు. 
దీనికి నాలుగు జాగ్రత్తలు అవసరం. 
1. 
బిడ్డ పెరుగుదలకు మంచి ఆహారం ఇవ్వాలి. 
తల్లిపాలు తప్పకుండా ఇవ్వాలి. 
2. 
రోగాలు రాకుండా టీకాలు వేయించాలి. 
3. 
బేదులు రాకుండా చూసుకోవాలి. 
వస్తే వెంటనే జాగ్రత్త పడాలి. 
4. 
శ్వాస సంబంధమైన అంటురోగాలు రాకుండా చూసుకోవాలి. 
వస్తే జాగ్రత్తపడాలి. 
ఈ పుస్తకంలో టీకాల గురించి తెలుసుకుందాం. 
ఒక చంటిబిడ్డ తల్లి ఇంటి వాకిట్లో కూచుని ఉంది. 
బిడ్డలు బయట ఆడుకుంటున్నారు. 
ఇంతలో ఆమె దూరంగా వస్తున్న ఆరోగ్య కార్యకర్తను చూసింది. 
` అదిగో ఆరోగ్య కార్యకర్త వస్తోంది. 
ఎందుకు వస్తోంది? 
నా పిల్లలు ఆరోగ్యంగానే ఉన్నారే. 
ఎవరికీ జబ్బు లేదే!' అనుకొంది. 
ఇంతలో ఆరోగ్య కార్యకర్త వచ్చింది. 
ఆరోగ్య కార్యకర్త" నేను వచ్చానని కంగారు పడకండి. 
చూడండి మీ పిల్లలు ఎంత ఆనందంగా ఆడుకొంటున్నారో! మీ ఇంట్లో ఈ సంతోషం ఎప్పుడూ ఉండాలనే వచ్చాను" అంది. 
" పోయినవారం రాములమ్మ చంటిబిడ్డ చచ్చిపోయిందిగదా! ఎందుకో తెలుసా! ఆ బిడ్డకు చిన్న గాయమయింది. 
ముల్లు గుచ్చుకొంది అంతే. 
మూడువారాల్లో ఆ బిడ్డ ఆడుకోవడం మానేసింది. 
చివరకి తిండి కూడా గొంతులోంచి మింగలేకపోయింది. 
ధనుర్వాతం వచ్చి చచ్చిపోయింది. 
ఆ ఇంట్లో ఇప్పుడు నవ్వులూ, కేరింతలూ లేవు. 
రాములమ్మ కుమిలిపోతోంది. 
చంటిబిడ్డ తల్లి: ఇలాంటి పాపిష్టి మాటలు చెప్పడానికే వచ్చావా మా ఇంటికి? 
ఇంతకన్నా నీకు ఏం పనిలేదా? 
ముందు ఇక్కడినుంచి వెళ్లిపో. 
ఈ పాపిష్టి మాటలు విన్నందుకు నాకు ఏ కష్టం వస్తుందో! గుడికి దేవుడికి మొక్కుకుంటాను. 
అశుభం కలగకుండా బిడ్డకి తాయెత్తు కట్టిస్తాను. 
ఆరోగ్య కార్యకర్త: అమ్మా నేను చెప్పే మాటలు వినండి. 
నేను అశుభం పలకడం లేదు. 
నిజమే చెబుతున్నాను. 
నేనుకూడా ఒక రకమైన తాయెత్తును గురించే చెబుతున్నా. 
మీ బిడ్డ బాగుండాలంటే ఈ తాయెత్తు మరీ మంచిది. 
రాములమ్మ బిడ్డలాగా ఈరోజు ఎంతోమంది అనవసరంగా చచ్చిపోతున్నారు. 
వాళ్లు ఇలాంటి మంచి మాట విని ఉంటే ఈ అన్యాయం జరిగి ఉండేది కాదు. 
ఆరోగ్య కార్యకర్త: నేను చెప్పే సంగతి చాలా సులువైనది. 
క్షయ రోగంతో దగ్గూ, జ్వరమూ వచ్చి ఎంతోమంది చచ్చిపోతున్నారు గదా. 
బిడ్డ పుట్టగానే ఒక సూదిమందు వేయించండి. 
అది క్షయ రాకుండా కాపాడుతుంది. 
మీ బిడ్డకు2 నెలలు,3 నెలలు,4 నెలల వయసులో ఒక్కోసారి సూదిమందు వేయించండి. 
వాటితో పాటు చుక్కలమందు కూడా నోట్లో వేయించండి. 
ఈ సూదిమందు ధనుర్వాతం రాకుండా చేస్తుంది. 
ఈ రోగమే రాములమ్మ బిడ్డను పొట్టన బెట్టుకుంది. 
ఈ జబ్బు చిన్న చిన్న క్రిములవల్ల వస్తుంది. 
ఏదైనా గాయం అయి, దానిచుట్టూ మురికి చేరితే ఈ క్రిములు చేరతాయి. 
గాయాన్ని అవి పెద్దది చేస్తాయి. 
మాననివ్వవు. 
దీంతో ధనుర్వాతం వస్తుంది. 
బిడ్డ చనిపోతుంది. 
ఈ సూదిమందు కోరింతదగ్గును, గొంతువాపును కూడా రాకుండా చేస్తుంది. 
ఒకప్పుడు ఈ జబ్బులతో ఎందరో చంటిబిడ్డలు చనిపోయేవాళ్లు. 
ఇప్పుడు ఈ సూదిమందు వల్ల ఈ జబ్బులు చాలావరకు తగ్గాయి. 
ఈ సూదిమందు ఎంతమంది బిడ్డల్ని కాపాడిందో. 
ఎంత మేలు చేసిందో చెప్పలేము. 
దీని మేలు మరిచిపోలేము. 
ఇంకో భయంకరమైన రోగం పోలియో. 
అది మనిషిని అవిటివాడిని చేస్తుంది. 
ఈ జబ్బు రాకుండా మీ బిడ్డకు చుక్కలమందు వేయించడం చాలా అవసరం. 
తట్టు రోగం సంగతి తెలుసు కదా! ఇది నెమ్మదిగా బిడ్డను పొట్టన బెట్టుకునే రోగం. 
తొమ్మిదో నెలలో మరో సూదిమందు వేయిస్తే సరి. 
ఈ రోగమూ మన బిడ్డల జోలికి రాలేదు. 
చంటిబిడ్డ తల్లి: చూస్తుంటే మీరు చెప్పేది బాగానే ఉంది. 
బిడ్డ కొంచెం పెరిగాక ఇవన్నీ వెయ్యొచ్చుగదా! మూడు సూదులకు బదులు ఒకే సూది వేస్తే సరిపోదా? 
అలా వెయ్యగూడదా? 
ఆరోగ్య కార్యకర్త: అలా వీలుకాదు అమ్మా ఏడాది లోపే ఈ టీకాలన్నీ వేసెయ్యాలి. 
ఆరు వారాలకే మొదలెడితే మరీ మంచిది. 
అంతేకాదు. 
ఒకటి రెండు సూదులతో ఆపకూడదు. 
మూడు సూదిమందులూ, మూడు చుక్కల మందులూ వేయించాలి. 
నాలుగు వారాల ఎడంలోనే తప్పకుండా వేయించాలి. 
అప్పుడే ఈ పాపిష్టి రోగాల్నించి మన బిడ్డల్ని కాపాడుకోగలం. 
ఏదో కారణం చేత తాత్సారం చేసామనుకోండి. 
బిడ్డకు ఏడాది వయసు వచ్చేసింది అనుకోండి. 
ఇక అప్పుడు టీకాలు ఎందుకు అనుకోగూడదు. 
అప్పుడైనా వేయించడం మంచిది. 
లేనిపోని కష్టాలు కొని తెచ్చుకోకుండా ముందుగా వేయించడం ఎంతైనా మంచిది. 
చంటిబిడ్డ తల్లి: ఇప్పుడు నా బిడ్డకు జలుబు, కొంచెం జ్వరంగా ఉంది. 
నయమైన తరువాత చూసుకొందాం. 
అప్పుడు టీకాలు వేయిస్తాం. 
ఆరోగ్య కార్యకర్త: అమ్మా ఆలస్యం చేయడం మంచిది కాదు. 
సూదిమందులు వేయించడం మంచిది. 
బిడ్డ కాస్త ఏడుస్తుంది. 
అంతే. 
జ్వరమో దురదో వస్తే రావచ్చు. 
తిండి, పాలు, నీళ్లు మాత్రం ఇస్తూ ఉండండి. 
జ్వరం వస్తే తడిగుడ్డతో ఒళ్లు తుడవండి తొందరలోనే బిడ్డ కోలుకొంటుంది. 
మామూలుగా తిండి తింటుంది. 
ఆనందంగా ఆడుకొంటుంది. 
చంటిబిడ్డ తల్లి: మంచిదమ్మా! చాలా సంగతులు చెప్పావు. 
నీ మేలు మరిచిపోలేను. 
గడప గడపా ఎక్కి ఎంత బాగా చెపుతున్నావమ్మా. 
ఎంత మేలు చేస్తున్నావమ్మా. 
ఇంకా ఏమైనా జాగ్రత్తలు తీసుకోమంటావా? 
చెప్పు తల్లీ. 
ఆరోగ్య కార్యకర్త: ఈ సూదిమందుల్నీ ఈ చుక్కల మందుల్నీ రోగాలు రాకుండా చేసే టీకాలు అంటారు. 
చంటి బిడ్డలకు మాత్రమే కాదు. 
గర్భవతులకు కూడా ఇవి అవసరం. 
ఈ సూదిమందు ధనుర్వాతం రాకుండా చేస్తుంది. 
దీన్ని మూడుసార్లు వేయించుకోవాలి. 
మూడోది కానుపుకి రెండువారాల ముందే వేయించుకోవాలి. 
నాలుగేసి వారాలకొకసారి వీటిని వేయించుకోవాలి. 
ఇంకొక విషయం మరిచిపోవద్దు. 
ఈ రోజులలో ఇది తప్పనిసరిగా గుర్తుపెట్టుకోవాల్సిన విషయం. 
ఏ సూదిమందునైనా సరే- వేయించుకొనే ముందు ఈ సూది శుభ్రమైనదో కాదో గమనించాలి. 
అంటే బాగా మరుగుతున్న నీళ్లలో చాలాసేపు కాచిన తరువాతే వాడాలి. 
కనకానికి బాగాలేదు. 
ఎప్పుడూ రొమ్ములలో నొప్పి అంటుంది. 
ఏడాది నుంచి ఇదే వరస. 
తరుచుగా రొమ్ములు గట్టిగా అవుతాయి. 
కొన్ని రోజులకు మామూలవుతాయి. 
కనకానికి ఈనడుమ బెంగ. 
ఉండలేక అత్తతో అంది. 
అదే తగ్గుతుందిలే అని అంది అత్త. 
అత్త మాటతో నొప్పులు తగ్గలేదు. 
ఎందుకు అట్లా ఉంటుందో తెలియదు. 
కొందరికి గడ్డలు అవుతాయని వింది. 
ఆపరేషను చేస్తారని వింది. 
కనకానికి ఎన్నో అనుమానాలు. 
మగడితో అని చూసింది. 
పట్నం పోయి చూపెడదాం అంది. 
నేను రాను ఎవరినన్నా తోడు తీసుకుపో అన్నాడు. 
కనకానికి ఎలాగయినా పోవాలని ఉంది. 
డాక్టరుకు చూపాలని ఉంది. 
ఎదురింటి మంగను అడిగింది. 
మంగకు కూడా ఒకోసారి అట్లా ఉంటుంది. 
ఇద్దరూ కలిశారు. 
పట్నం చేరారు. 
డాక్టరమ్మను కలిశారు. 
డాక్టరు నవ్వుతూ పలకరించింది. 
దాంతో కనకానికి సగం రోగం పోయింది. 
కనకం తన బాధ చెప్పింది. 
డాక్టరు అంతా వింది. 
కనకాన్ని పరీక్ష చేసింది. 
మంగను పరీక్ష చేసింది. 
ఇది జబ్బు కాదు. 
మామూలు విషయమే. 
ఆడవారికి నెలకు ఒకసారి ఇట్లా ఉంటుంది. 
భయపడవలసిన పనిలేదు. 
అని అంది. 
డాక్టరు. 
మనసులో ఏ అనుమానం పెట్టుకోకూడదు. 
నేను వివరంగా చెబుతాను. 
అని డాక్టరు అంది. 
మన శరీరం గురించి అందరూ తెలుసుకోవాలి. 
సిగ్గు పడగూడదు. 
రొమ్ములు శరీరంలో ఒక భాగమే. 
పదేళ్లు నిండితే ఆడపిల్లకు రొమ్ములు ఎదుగుతాయి. 
పిల్లలకు వీటి గురించి చెప్పాలి. 
వాళ్ల అనుమానాలు తీర్చాలి. 
ఎంతసేపూ పైట సరిగా వేసుకో. 
అంటారు. 
కానీ వాళ్ల అనుమానాలు తీర్చరు. 
భయపెడతారు. 
నోరు మూయమంటారు. 
రొమ్ములలో గడ్డలు ఉంటాయా? 
ఇంతకు ముందు నొప్పిలేదు. 
ఇప్పుడు ఎందుకు అనిపిస్తోంది. 
ఒక్కొక్కరికి ఒకో వయసులో ఇట్లా ఉంటుంది. 
ముట్టుకు ముందు రొమ్ములు నొప్పిగా ఉంటాయి. 
గట్టిగా అవుతాయి. 
ఇది మామూలే. 
నొప్పి తగ్గిపోతుంది. 
రొమ్ములలో గడ్డలు ఉంటే ముందే తెలుస్తుంది. 
మనమే తెలుసుకోవచ్చు. 
వెల్లకిలా పడుకోవాలి. 
ఎడమ చేయి పైకి చాపాలి. 
కుడి అరచేతిలో ఎడమ రొమ్ము తడమాలి. 
వేళ్లతో పట్టి చూడకూడదు. 
ఇట్లా చేస్తే గడ్డలా తగులుతుంది. 
ఇది రొమ్ము కండ. 
జబ్బు కాదు. 
అరచేతితో తడమాలి. 
గింజలుగా తగిలితే జబ్బే. 
అట్లాగే కుడిచేయి పైకి చాపాలి. 
ఎడమ చేతితో కుడి రొమ్ము మీద తడమాలి. 
కొందరికి కురుపులూ మచ్చలూ ఉంటాయి. 
అవి ప్రమాదమా? 
అవి వారం రోజులలో తగ్గాలి. 
మందులు వాడాలి. 
తగ్గకుంటే డాక్టరుకు చూపాలి. 
చనుమొనల నుండి రక్తం ఎందుకు వస్తుంది? 
చీమూ రక్తమూ చనుమొనల నుండి రాకూడదు. 
వేలితో నొక్కి చూడాలి. 
సొట్ట పడినా మంచిది కాదు. 
చంకలలో కూడా చూసుకోవాలి. 
చంక ఎత్తి అరచేతితో తడమాలి. 
చంకలో గడ్డ తగిలితే, వెంటనే డాక్టరుకు చూపాలి. 
కడుపుతో ఉంటే రొమ్ములు పెరుగుతాయా? 
కడుపుతో ఉన్నప్పుడు ఒకోసారి చనుమొనలు లోపలికి పోతాయి. 
నెమ్మదిగా లాగి నూనె రాయాలి. 
బాలింతలు పాలూ పళ్లూ తీసుకోవాలి. 
పాలు ఇవ్వకుంటే రొమ్ములు ఎందుకు నొప్పిగా ఉంటాయి. 
పిల్ల పుట్టగానే పాలు ఇవ్వాలి. 
ముర్రుపాలు ఇవ్వాలి. 
ముర్రుపాలు పచ్చగా ఉంటాయి. 
ఇవి బిడ్డకు చాలా మంచివి. 
రోగాలు రాకుండా కాపాడతాయి. 
బిడ్డకు పాలు ఇచ్చేముందు రొమ్ములు తుడుచుకోవాలి. 
ఒకచోట కూర్చొని పాలు ఇవ్వాలి. 
పాలు ఇచ్చేటప్పుడు బిడ్డ వాలి ఉండకూడదు. 
పాలు ఇచ్చాక భుజం మీద వేసుకోవాలి. 
పాలు ఇచ్చాక రొమ్ములు తుడుచుకోవాలి. 
పాలు రొమ్ములలో గడ్డకట్టకూడదు. 
అందుకే తరచుగా పాలు ఇవ్వాలి. 
1. 
ఆడవారు ఏడాదికి ఒకసారి డాక్టరమ్మ దగ్గర పరీక్షకి వెళ్లాలి. 
2. 
చనుమొనలలోనుంచి చీమూ రక్తమూ రాకూడదు. 
3 కురుపులనూ మచ్చలనూ అశ్రద్ధ చేయగూడదు. 
మొన్న పేపరులో చదివాం. 
తల్లి పాలల్లో కూడా విషం ఉందట. 
ఇదేమి వింత. 
అని అడిగాడు సోములు. 
నిజమే మనం తినే తిండిలో మందుల కల్తీ. 
తల్లిపాలు విషం కాక ఏమవుతాయి. 
అని అన్నాడు రామన్న. 
పంటలు బాగా పండాలని ఎరువులు వేస్తున్నాం. 
మితిమీరి ఎరువులు వేస్తున్నాం. 
రకరకాల మందులు చల్లుతున్నాం. 
ఈ మందులతో నేల బలం తగ్గుతున్నది. 
మనం తినే తిండిలో మందులు చేరుతున్నాయి. 
మందులు వాడకుంటే చీడలు పోయేది ఎలా అడిగాడు సోములు. 
సరైన మోతాదులో వాడాలి. 
తగినంత వాడాలి. 
తెలుసుకొనివాడాలి. 
చీడ పీడలు పోగొట్టే పద్ధతులు తెలుసుకోవాలి. 
మందులు లేకుండా పురుగుల బారినుండి పంటను కాపాడుకోవాలి. 
అని అన్నాడు రామన్న. 
ఈ పద్ధతులు ఏంటో కొంచెం చెప్పు అన్నాడు సోములు. 
నేల దున్నుట _ _ _ _ _ _ _ _ _ _ _ తొలకరి వాన కురవగానే దున్నాలి. 
ఎలా దున్నుతారు మీరు. 
మీద మీద దున్నుతారు. 
అలా కాదు. 
లోతుగా దున్నాలి. 
అప్పుడు నేలలో ఉన్న పురుగులు పైకి వస్తాయి. 
నులి పురుగులు ఎండ వేడికి చనిపోతాయి. 
బూజు లేకుండా చేయవచ్చు. 
పురుగుల గుడ్లు ఉంటే చనిపోతాయి. 
నేలమీదకి వస్తే పక్షులు తింటాయి. 
లేకుంటే ఎండవేడికి చనిపోతాయి. 
మడి తయారుచేయుట _ _ _ _ _ _ _ _ _ _ _ _ _ _ _ _ _ చెత్త అంతా కాల్చాలి. 
పోయినేడు పంట చెత్త కాల్చాలి. 
దీంతో పురుగులు చనిపోతాయి. 
గుడ్లు లేకుండా అవుతాయి. 
నారు బాగా పెరుగుతుంది. 
తొలకరి తరవాత పొలం పక్కన మంట పెట్టాలి ఈ వెలుగుకు ఎగిరే పురుగులు వస్తాయి. 
తల్లి పురుగులు వస్తాయి. 
మంటలో పడి చనిపోతాయి. 
పంట మార్పిడి _ _ _ _ _ _ _ _ _ _ _ _ _ సోములు ఈసారి ఏ పంట వేశావు. 
అని అడిగాడు రామన్న. 
వరి వేశాను. 
ఎరువు వేశాను. 
కానీ పంట సరిగా రాలేదు. 
అన్నాడు సోములు. 
నిరుడు వేసిన పంట వేయకూడదు. 
నిరుడు పంటలో పురుగులు బాగా ఎదిగాయి. 
వాటికి తిండి బాగా దొరికింది. 
అందుకే అవి నీ పొలం విడువలేదు. 
అదే పంట ఏటా వేస్తున్నావు. 
ఆ పురుగులకు అదుపులేదు. 
అలవాటు పడిన తిండి. 
అలవాటు పడిన పంట. 
చీడ పీడలతో పంట రాలేదు. 
అందుకే పంట మార్చాలి. 
నిరుటి పురుగులకు చోటు లేకుండా చేయాలి. 
ఆ పురుగులకు అలవాటయిన తిండి లేకుండా చేయాలి. 
అప్పుడే అవి తిండి లేక చనిపోతాయి. 
పంట మారిస్తే పురుగులు చనిపోతాయి. 
అలవాటయిన తిండి లేక చనిపోతాయి. 
వరి వేశాక పప్పుదినుసులు వేయవచ్చు. 
కూరగాయలు పండించవచ్చు. 
రెండు పంటలు ఒకేసారి..
ఒకే పొలంలో రెండు పంటలు వేస్తే మంచిది. 
కూరగాయల నడుమ అలసందలు. 
వేరుశనగలో సజ్జ. 
టమాటాలో బంతి. 
ఈ రకంగా వేస్తే మంచిది. 
ఇలా వేస్తే లాభం ఉంది. 
ఈ పొలాల్లో సాలీడ్లు ఉంటాయి. 
అల్లికరెక్కలపురుగులు ఉంటాయి. 
అక్షింతలపురుగులు ఉంటాయి. 
ఇవి బూజు బంకను తింటాయి. 
తెల్లదోమ పురుగులను తింటాయి. 
ఇలా వేస్తే పురుగులను పురుగులే తింటాయి. 
అందుకే రెండు పంటలు వేస్తే మంచిది. 
పురుగుమందులు తగ్గించవచ్చు. 
ఎర పంటలు _ _ _ _ _ _ _ _ _ _ _ వేరుశనగకు లద్దెపురుగు బాధ ఎక్కువ. 
లద్దె పురుగులకు పెద్ద పెద్ద ఆకులు కావాలి. 
ఇవి పెద్ద ఆకులను వెదుకుతాయి. 
వాటిమీద గుడ్లు పెడతాయి. 
అందుకే వేరుశనగతో ఆముదం వెయ్యాలి. 
ఆముదంవి పెద్ద ఆకులు. 
లద్దె పురుగులు వీటి మీద గుడ్లు పెడతాయి. 
ఈ గుడ్లు ఉన్న ఆకులను మనం తీసివేయవచ్చు. 
దీంతో లద్దె పురుగులు పోతాయి. 
వేరుశనగ పంట నిలుస్తుంది. 
విత్తే కాలం _ _ _ _ _ _ _ _ _ _ చీడపీడలు ఒక సమయంలో బాగా పెరుగుతాయి. 
అంతా వాటికి అనుకూలంగా ఉండాలి. 
ఇలా పెరగకుండా చెయ్యాలి. 
అంటే మనం నాట్లు పెట్టే సమయం మార్చాలి. 
విత్తే సమయం మార్చాలి. 
కొంచెం మార్చాలి. 
దీంతో చీడలు తగ్గుతాయి. 
ఎరువులు _ _ _ _ _ _ _ _ పంటకు ఏది అవసరమో తెలుసుకోవాలి. 
నత్రజని అవసరమా. 
భాస్వరం అవసరమా. 
పొటాషియం అవసరమా. 
ఏది వేయాలన్నా సరైన మోతాదులో వెయ్యాలి. 
ఎక్కువ తక్కువ వేయకూడదు. 
ఇలా చేస్తే పంట పాడుచేసే పురుగులు పెరుగుతాయి. 
పంటను పాడుచేస్తాయి. 
పశువుల ఎరువు వేస్తే మంచిది. 
వేపాకు పొలంలో తొక్కితే మంచిది. 
చెరువు మట్టి వేస్తే మంచిది. 
వీటితో పంట పాడుచేసే పురుగులు చనిపోతాయి. 
వాటికి చోటు లేకుండా అవుతుంది. 
కాండం తొలిచే పురుగులు పోతాయి. 
నులిపురుగులు చనిపోతాయి. 
కుళ్లుతెగులు రాకుండా అవుతుంది. 
పిట్టల బాధ _ _ _ _ _ _ _ _ _ _ పిట్టలు కొన్ని పంటలకు మేలు చేస్తాయి. 
పిట్టలు వాలేందుకు పొలంలో ఏర్పాటు చెయ్యాలి. 
పొలంలో వెదురు బొంగులు పాతాలి. 
వాటి పైన కన్నం వెయ్యాలి. 
అక్కడ జిగురు రాయాలి. 
రోజు మనకు కనపడిన పురుగులను బొంగులో వెయ్యాలి. 
పిట్టలు బొంగు మీద వాలి అవి తింటాయి. 
పొలంలోని పురుగులను ఏరుకొని తింటాయి. 
ఇలా పురుగులను తగ్గించవచ్చు. 
దీపపు ఎరలు _ _ _ _ _ _ _ _ _ _ _ పొలంలో ఒక దీపం పెడతారు. 
కింద పళ్లెం పెడతారు. 
పళ్లెంలో నీళ్లు పోస్తారు. 
కిరసనాయిలు పోసి ఉంచుతారు. 
తల్లి పురుగులు దీపం చుట్టు చేరతాయి. 
దీపం వేడికి రెక్కలు రాలిపోతాయి. 
పురుగులు పళ్లెంలో పడిపోతాయి. 
చనిపోతాయి. 
కలుపు తీయుట _ _ _ _ _ _ _ _ _ _ _ _ _ కలుపు మొక్కలు పంటకు వేసిన ఎరువును తీసుకుంటాయి. 
నీటిని తీసుకుంటాయి. 
కలుపుతో పురుగులకు కూడా చోటు దొరుకుతుంది. 
ఈ రకంగా పంటకు నష్టం. 
అందుకే సరైన సమయంలో కలుపు తీయాలి. 
చీడలు ఉన్న మొక్కలను పీకి వెయ్యాలి. 
విత్తన శుద్ధి _ _ _ _ _ _ _ _ _ పంట రోగాలను ముందే అదుపులో ఉంచాలి. 
ఇది విత్తన శుద్ధితో చేయవచ్చు. 
విత్తనం వేసేముందు శుద్ధి చెయ్యాలి. 
దీంతో నారు దశలోనే తెగులు సోకకుండా చూడవచ్చు. 
నేలనుండి చేరే బూజు లేకుండా చేయవచ్చు. 
నులిపురుగులను చంపవచ్చు. 
పంట కాపాడుకోవచ్చు. 
నీరు పెట్టుట _ _ _ _ _ _ _ _ _ _ _ నీరు బాగా పెడితే బాగా పండుతుందా? 
మనం ఎక్కువ తింటే ఏమవుతుంది. 
కడుపునొప్పి లేస్తుంది. 
వాంతి అవుతుంది. 
అందుకే పంటకు సరిపోయే నీరు కట్టాలి. 
అప్పుడప్పుడు నీరు తీసివెయ్యాలి. 
దీంతో దోమ పోటును తగ్గించవచ్చు. 
అందుకే సోములు సాగు పద్ధతులు తెలుసుకోవాలి. 
పురుగులతో పురుగులను ఎలా చంపాలో తెలుసుకోవాలి. 
ఎక్కువ ఎరువులు వేసినంత మాత్రాన పంట రాదు. 
ఎక్కువ పురుగుమందు వాడినంత మాత్రాన పంట రాదు. 
అవసరాని కన్న ఎక్కువయితే పంటకే నష్టం. 
పంటను ఎప్పటికప్పుడు చూస్తూ ఉండాలి. 
